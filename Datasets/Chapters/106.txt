ताने । सर्ग  सीताका श्रीरामके समक्ष उनके साथ अपने वनगमनका औचित्य बताना  श्रीरामचन्द्रजीकी यह बात सुनकर सीताको बड़ा दुख हुआ, उनके मुखपर आँसुओंकी घारा बह चली और वे घीरे-घीरे इस प्रकार कहने लगीं--
“प्राणनाथ! आपने वनमें रहनेके जो-जो दोष बताये हैं, वे सब आपका स्नेह पाकर मेरे  लिये गुणरूप हो जायँगे। इस बातको आप अच्छी तरह समझ लें
'रघुनन्दन! मृग, सिंह, हाथी, शेर, शरभ, चमरी गाय, नीलगाय तथा जो अन्य जंगली जीव हैं, वे सब-के-सब आपका रूप देखकर भाग जायँगे; क्योंकि ऐसा प्रभावशाली स्वरूप उन्होंने पहले कभी नहीं देखा होगा। आपसे तो सभी डरते हैं; फिर वे पशु क्यों नहीं डरेंगे?
“श्रीराम! मुझे गुरुजनोंकी आज्ञासे निश्चय ही आपके साथ चलना है; क्योंकि आपका  वियोग हो जानेपर मैं यहाँ अपने जीवनका परित्याग कर दूँगी
'रघुनाथजी! आपके समीप रहनेपर देवताओंके राजा इन्द्र भी बलपूर्वक मेरा तिरस्कार नहीं कर सकते
श्रीराम! पतिव्रता स्त्री अपने पतिसे वियोग होनेपर जीवित नहीं रह सकेगी; ऐसी बात  आपने भी मुझे भलीभाँति दर्शायी है
'महाप्राज्ञ! यद्यपि वनमें दोष और दुख ही भरे हैं, तथापि अपने पिताके घरपर रहते समय  मैं ब्राह्मणोंके मुखसे पहले यह बात सुन चुकी हूँ कि 'मुझे अवश्य ही वनमें रहना पड़ेगाः यह बात मेरे जीवनमें सत्य होकर रहेगी
महाबली वीर! हस्तरेखा देखकर भविष्यकी बातें जान लेनेवाले ब्राह्मणोंके मुखसे अपने  घरपर ऐसी बात सुनकर मैं सदा ही वनवासके लिये उत्साहित रहती हूँ
“प्रियतम! ब्राह्मणसे ज्ञात हुआ वनमें रहनेका आदेश एक-न-एक दिन मुझे पूरा करना ही पड़ेगा, यह किसी तरह पलट नहीं सकता। अत मैं अपने स्वामी आपके साथ वनमें अवश्य  चलूँगी
 ||  ऐसा होनेसे मैं उस भाग्यके विधानको भोग लूँगी। उसके लिये यह समय आ गया है,  अत आपके  पके साथ मुझे चलना ही है; इससे उस ब्राह्मणकी बात भी सच्ची हो जायगी
“वीर! मैं जानती हूँ कि वनवासमें अवश्य ही बहुत-से दुख प्राप्त होते हैं; परंतु वे उन्हींको दुःख जान पड़ते हैं, जिनकी इन्द्रियाँ और मन अपने वश्में नहीं हैं
“पिताके घरपर कुमारी अवस्थामें एक शान्तिपरायणा भिक्षुकीके मुखसे भी मैंने अपने वनवासकी बात सुनी थी। उसने मेरी माताके सामने ही ऐसी बात कही थी
“प्रभो! यहाँ आनेपर भी मैंने पहले ही करश'इ बार आपसे कुछ कालतक वनमें रहनेके लिये प्रार्था की थी और आपको राजी भी कर लिया था। इससे आप निश्चितरूपसे जान लें कि आपके साथ वनको चलना मुझे पहलेसे ही अभीष्ट है
'रघुनन्दन! आपका भला हो। मैं वहाँ चलनेके लिये पहल्लेसे ही आपकी अनुमति प्राप्त कर चुकी हूँ। अपने शूरवीर वनवासी पतिकी सेवा करना मेरे लिये अधिक रुचिकर है
'शुद्धात्मन्! आप मेरे स्वामी हैं, आपके पीछे प्रेममावसे वनमें जानेपर मेरे पाप दूर हो जायँगे; क्योंकि स्वामी ही स्त्रीके लिये सबसे बड़ा देवता है
“आपके अनुगमनसे परत्वोकमें भी मेरा कल्याण होगा और सदा आपके साथ मेरा संयोग बना रहेगा। इस विषयमें यशस्वी ब्राह्मणोंके मुखसे एक पवित्र श्रुति सुनी जाती है (जो इस प्रकार है--)
“महाबली वीर! इस लोकमें पिता आदिके द्वारा जो कन्या जिस पुरुषको अपने घर्मके अनुसार जलसे संकल्प करके दे दी जाती है, वह मरनेके बाद परलोकमें भी उसीकी स्त्री होती है
“मैं आपकी घर्मपली हूँ, उत्तम व्रतका पालन करनेवाली और पतिव्रता हूँ, फिर क्या कारण है कि आप मुझे यहाँसे अपने साथ ले चलना नहीं चाहते हैं
“ककुत्स्थकुलभूषण! मैं आपकी भक्त हूँ, पातिव्रत्यका पालन करती हूँ, आपके बिछोहके भयसे दीन हो रही हूँ तथा आपके सुख-दुखमें समानरूपसे हाथ बँटानेवाली हूँ। मुझे सुख मिले या दुख, मैं दोनों अवस्थाओंमें सम रहूँगी--हर्ष या शोकके वशीभूत नहीं होऊँगी। अत आप अवश्य ही मुझे साथ ले चलनेकी कृपा करें
यदि आप इस प्रकार दुखमें पड़ी हुई/इ मुझ सेविकाको अपने साथ वनमें ले जाना नहीं चाहते हैं तो मैं मृत्युके लिये विष खा लूँगी, आगमें कूद पड़ूँगी अथवा जलमें डूब जाऊँगी'
इस तरह अनेक प्रकारसे सीताजी वनमें जानेके लिये याचना कर रही थीं तथापि महाबाहु श्रीरामने उन्हें अपने साथ निर्जन वनमें ले जानेकी अनुमति नहीं दी
इस प्रकार उनके अस्वीकार कर देनेपर मिथिलेशकुमारी सीताको बड़ी चिन्ता हुईइ और वे अपने नेत्रोंसे गरम-गरम आँसू बहाकर घरतीको भिगोने-सी लगीं
उस समय विदेहनन्दिनी जानकीको चिन्तित और कुपित देख मनको वशमें रखनेवाले श्रीरामचन्द्रजीने उन्हें वतवासके विचारसे निवृत्त करनेके लिये भाँतिभाँ तिकी बातें कहकर समझाया
