राजा निमि और वसिष्ठका एक-दूसरेके शापसे देहत्याग  (औरामने कहा--) “लक्ष्मण! इस तरह मैंने तुम्हें राजा नृगके शापका प्रसड़ विस्तारपूर्वक बताया है। यदि सुननेकी इच्छा हो तो दूसरी कथा भी सुनो!
श्रीरामके ऐसा कहनेपर सुमित्राकुमार फिर बोले-- “नरेश्वर! इन आश्चर्यजनक कथाओंके सुननेसे मुझे कभी तृप्ति नहीं होती है!
लक्ष्मणके इस प्रकार कहनेपर इक्ष्वाकुकुलनन्दन श्रीरामने पुन उत्तम घर्मसे युक्त कथा कहनी आरम्भ की--
“सुमित्रानन्दन! महात्मा इक्ष्वाकु-पुत्रोंमें निमि नामक एक राजा हो गये हैं, जो इक्ष्वाकुके बारहवें* पुत्र थे। वे पराक्रम और घर्ममें पूर्णतः स्थिर रहनेवाले थे
“उन पराक्रमसम्पन्त नरेशने उन दिनों गौतम-आश्रमके निकट देवपुरीके समान एक नगर बसाया
“महायशस्वी राजर्षि निमिने जिस नगरमें अपना निवासस्थान बनाया, उसका सुन्दर नाम रखा गया वैजयन्त। इसी नामसे उस नगरकी प्रसिद्धि हुईइ (देवराज इन्द्रके प्रासादका नाम बैजयन्त है, उसीकी समतासे निमिके नगरका भी यही नाम रखा गया था)
“उस महान् नगरको बसाकर राजाके मनमें यह विचार उत्पन्न हुआ कि मैं पिताके हृदयको आह्वाद प्रदान करनेके लिये एक ऐसे यज्ञका अनुष्ठान करूँ, जो दीर्घकालतक चालू रहनेवाला हो
“तदनन्तर इक्ष्वाकुनन्दन राजर्षि निमिने अपने पिता मनुपुत्र इक्ष्वाकुसे पूछकर अपना यज्ञ करानेके लिये सबसे पहले ब्रह्मर्षिशिरोमणि वसिष्ठजीका वरण किया। उसके बाद अत्रि, अड्लिरा तथा तपोनिधि भृूगुको भी आमन्रित किया
“उस समय ब्रह्मर्षि वसिष्ठने राजर्षियोंमें श्रेष्ठ निमिसे कहा-- 'देवराज इन्द्रने एक यज्ञके लिये पहलेसे ही मेरा वरण कर लिया है; अत वह यज्ञ जबतक समाप्त न हो जाय तबतक तुम मेरे आगमनकी प्रतीक्षा करो!
“वसिष्ठजीके चले जानेके बाद महान् ब्राह्मण महर्षि गौतमने आकर उनके कामको पूरा कर दिया। उधर महातेजस्वी वसिष्ठ भी इन्द्रका यज्ञ पूरा कराने लगे
“नरेश्वर राजा निमिने उन ब्राह्मणोंको बुलाकर हिमालयके पास अपने नगरके निकट ही यज्ञ आरभभ कर दिया, राजा निमिने पाँच हजार वर्षोतकके लिये यज्ञकी दीक्षा ली
उधर इन्द्र-यज्ञकी समाप्ति होनेपर अनिन्द भगवान् वसिष्ठ ऋषि राजा निमिके पास होतृकर्म करनेके लिये आये। वहाँ आकर उन्होंने देखा कि जो समय प्रतीक्षाके लिये दिया था, उसे गौतमने आकर पूरा कर दिया
“यह देख ब्रह्मकुमार वसिष्ठ महान् क्रोघसे भर गये और राजासे मिलनेके लिये दो घड़ी वहाँ बैठे रहे। परंतु उस दिन राजर्षि निमि अत्यन्त निद्राके वशीभूत हो सो गये थे
'राजा मिले नहीं, इस कारण महात्मा वश्तिष्ठ मुनिको बड़ा क्रोघ हुआ। वे राजर्षिको लक्ष्य करके बोलने लगे--  'भूषाल निमे! तुमने मेरी अवहेलना करके दूसरे पुरोहितका वरण कर लिया है, इसलिये तुम्हारा यह शरीर अचेतन होकर गिर जायगा!
"तदनन्तर राजाकी नींद खुली। वे उनके दिये हुए शापकी बात सुनकर क्रोघसे मूर्च्छित हो गये और ब्रह्मयोनि वसिष्ठसे बोले--
“मुझे आपके आगमनकी बात मालूम नहीं थी, इसलिये सो रहा था। परंतु आपने क्रोघसे कलुषित होकर मेरे ऊपर दूसरे यमदण्डकी भाँति शापाग्निका प्रहार किया है
“अत ब्रह्मर्षे! चिरत्तन शोभासे युक्त जो आपका शरीर है, वह भी अचेतन होकर गिर जायगा--इसमें संशय नहीं है!
“इस प्रकार उस समय रोषके वशीभूत हुए वे दोनों नृपेन्द्र और द्विजेन्द्र परस्पर शाप दे सहसा विदेह हो गये। उन दोनोंके प्रभाव ब्रह्माजीके समान थे!
