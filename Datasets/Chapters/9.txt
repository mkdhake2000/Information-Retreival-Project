सुमन्त्रका राजाको ऋष्यश्रृंग मुनिको बुलानेकी सलाह देते हुए उनके अंगदेशमें जाने और शान्तासे विवाह करनेका प्रसंग सुनाना  पुत्रके लिये अश्वमेघ यज्ञ करनेकी बात सुनकर सुमनत्रने राजासे एकान्तमें कहा -- महाराज! एक पुराना इतिहास सुनिये। मैंने पुराणमें भी इसका वर्णन सुना है
“ऋत्विजोंने पुत्र-प्राप्तिके लिये इस अश्वमेधरूप उपायका उपदेश किया है; परंतु मैंने इतिहासके रूपमें कुछ विशेष बात सुनी है। राजन्! पूर्वकालमें भगवान् सनत्कुमारने ऋषियोंके निकट एक कथा सुनायी थी। वह आपकी पुत्रप्राप्तिसे सम्बन्ध रखनेवाली है
उन्होंने कहा था, मुनिवरो! महर्षि काश्यपके विभाण्डक नामसे प्रसिद्ध एक पुत्र हैं। उनके भी एक पुत्र होगा, जिसकी लोगोंमें ऋष्यश्रृंग नामसे प्रसिद्धि होगी। वे ऋष्यश्रृंग मुनि सदा वनमें ही रहेंगे और वनमें ही सदा लालन-पालन पाकर वे बड़े होंगे
“सदा पिताके ही साथ रहनेके कारण विप्रवर ऋष्यश्रृंग दूसरे किसीको नहीं जानेंगे। राजन! लोकमें ब्रह्मचर्यके दो रूप विख्यात हैं और ब्राह्मणोंने सदा उन दोनों स्वरूपोंका वर्णन किया है। एक तो है दण्ड, मेखला आदि घारणरूप मुख्य ब्रह्मचर्य और दूसरा है ऋतुकालमें पत्नी- समागमरूप गौण ब्रह्मचर्य। उन महात्माके द्वारा उक्त दोनों प्रकारके ब्रह्मचर्योंका पालन होगा
“इस प्रकार रहते हुए मुनिका समय अगिन तथा यशस्वी पिताकी सेवामें ही व्यतीत होगा
“उसी समय अंगदेशमें रोमपाद नामक एक बड़े प्रतापी और बलवान राजा होंगे; उनके द्वारा धर्मका उल्लट्ठन हो जानेके कारण उस देशमें घोर अनावृष्टि हो जायगी, जो सब लोगोंको अत्यन्त भयभीत कर देगी
“वर्षा बंद हो जानेसे राजा रोमपादको भी बहुत दुःख होगा। वे शास्त्रज्ञानमें बढ़े-चढ़े ब्राह्मणोंको बुलाकर कहेंगे--“विप्रवरो! आपलोग वेद-शास्त्रके अनुसार कर्म करनेवाले तथा लोगोंके आचार-विचारको जाननेवाले हैं; अत कृपा करके मुझे ऐसा कोड नियम बताइये, जिससे मेरे पापका प्रायश्चित्त हो जाय'
“राजाके ऐसा कहनेपर वे वेदोंके पारंगत विद्वान्ू-समभी श्रेष्ठ ब्राह्मण उन्हें इस प्रकार सलाह देंगे--.
'राजन्! विभाण्डकके पुत्र ऋष्यश्रृंग वेदोंके पारगामी विद्धान् हैं। भूपाल! आप सभी उपायोंसे उन्हें यहाँ ले आइये। बुलाकर उनका भल्लीभाँति सत्कार कीजिये। फिर एकाग्रचित्त हो वैदिक विधिके अनुसार उनके साथ अपनी कन्या शान्ताका विवाह कर दीजिये'
उनकी बात सुनकर राजा इस चिन्तामें पड़ जायँगे कि किस उपायसे उन शक्तिशाली महर्षिको यहाँ लाया जा सकता है
“फिर वे मनस्वी नरेश मत्रियोंके साथ निश्चय करके अपने पुरोहित और मत्नियोंको सत्कारपूर्वक वहाँ भेजेंगे
“राजाकी बात सुनकर वे मन्त्री और पुरोहित मुँह लटकाकर दुखी हो यों कहने लगेंगे कि “हम महर्षिसे डरते हैं, इसलिये वहाँ नहीं जायँगे।' यों कहकर वे राजासे बड़ी अनुनय-विनय करेंगे
“इसके बाद सोच-विचारकर वे राजाको योग्य उपाय बतायेंगे और कहेंगे कि “हम उन ब्राह्मणकुमारको किसी उपायसे यहाँ ले आयेंगे। ऐसा करनेसे कोइ दोष नहीं घटित होगा!
“इस प्रकार वेश्याओंकी सहायतासे अंगराज मुनिकुमार ऋष्यश्रृंगको अपने यहाँ बुलायेंगे। उनके आते ही इन्द्रदेव उस राज्यमें वर्षा करेंगे। फिर राजा उन्हें अपनी पुत्री शान्ता समर्पित कर देंगे
“इस तरह ऋष्यश्रृंग आपके जामाता हुए। वे ही आपके लिये पुत्रोंको सुलभ करानेवाले यज्ञकर्मका सम्पादन करेंगे। यह सनत्कुमारजीकी कही हुइ बात मैंने आपसे निवेदन की है”
यह सुनकर राजा दशरथको बड़ी प्रसन्नता हुईइ। उन्होंने सुमन्त्रसे कहा--“मुनिकुमार ऋष्यश्रृंगको वहाँ जिस प्रकार और जिस उपायसे बुलाया गया, वह स्पष्टरूपसे बताओ!
