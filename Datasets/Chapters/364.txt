रावणके पाँच सेनापतियोंका वध  महात्मा हनुमान्जीके द्वारा मन््रीके पुत्र भी मारे गये--यह जानकर रावणने भयभीत होनेपर भी अपने आकारको प्रयलपूर्वक छिपाया और उत्तम बुद्धिका आश्रय ले आगेके कर्तव्यका निश्चय किया
दशग्रीवने विरुपाक्ष, यूपाक्ष, दुर्धर, प्रधम और भासकर्ण--इन पाँच सेनापतियोंको, जो बड़े वीर, नीतिनिपुण, घैर्यवान् तथा युद्धमें वायुके समान वेगशाली थे, हनुमान्जीको पकड़नेके लिये आज्ञा दी
उसने कहा--'सेनाके अग्रगामी वीरो! तुमलोग घोड़े, रथ और हाथियोंसहित बड़ी भारी सेना साथ लेकर जाओ और उस वानरको बलपूर्वक पकड़कर उसे अच्छी तरह शिक्षा दो
“उस वनचारी वानरके पास पहुँचकर तुम सब लोगोंको सावधान और अत्यन्त प्रयलशील हो जाना चाहिये तथा काम वही करना चाहिये, जो देश और कालके अनुरूप हो
“जब मैं उसके अलौकिक कर्मको देखते हुए उसके स्वरूपपर विचार करता हूँ, तब वह मुझे वानर नहीं जान पड़ता है। वह सर्वथा कोइ महान् प्राणी है, जो महान् बलसे सम्पन्न है
यह वानर है” ऐसा समझकर मेरा मन उसकी ओससे शुद्ध (विश्वस्त) नहीं हो रहा है। यह जैसा प्रसड़ उपस्थित है या जैसी बातें चल रही हैं, उन्हें देखते हुए मैं उसे वानर नहीं मानता हूँ
“सम्भव है इन्द्रने हमलोगोंका विनाश करनेके लिये अपने तपोबलसे इसकी सृष्ट की हो। मेरी आज्ञासे तुम सब लोगोंने मेरे साथ रहकर नागोंसहित यक्षों, गन्धवों, देवताओं, असुरों और महर्षियोंको भी अनेक बार पराजित किया है; अत वे अवश्य हमारा कुछ अनिष्ट करना चाहेंगे
-
“अत यह उन्हींका रचा हुआ प्राणी है, इसमें संदेह नहीं। तुमलोग उसे हठपूर्वक पकड़ ले आओ। मेरी सेनाके अग्रगामी वीरो! तुम हाथी, घोड़े और रथोंसहित बड़ी भारी सेना साथ लेकर जाओ और उस वानरको अच्छी तरह शिक्षा दो
“वानर समझकर तुम्हें उसकी अवहेलना नहीं करनी चाहिये; क्योंकि वह घीर और पराक्रमी है। मैंने पहले बड़े-बड़े पराक्रमी वानर और भालू देखे हैं
“जिनके नाम इस प्रकार हैं--वाली, सुग्रीव, महाबली जाम्बवान्, सेनापति नील तथा द्विविद आदि अन्य वानर
“किंतु उनका वेग ऐसा भयंकर नहीं है और न उनमें ऐसा तेज, पराक्रम, बुद्धि, बल, उत्साह तथा रूप घारण करनेकी शक्ति ही है
“वानरके रूपमें यह कोर! बड़ा शक्तिशाली जीव प्रकट हुआ है, ऐसा जानना चाहिये। अत तुमलोग महान् प्रयल करके उसे कैद करो
"भले ही इन्द्रसहित देवता, असुर, मनुष्य एवं तीनों लोक उतर आयें, वे रणभूमिमें तुम्हारे सामने ठहर नहीं सकते
“तथापि समराक्णमें विजयकी इच्छा रखनेवाले नीतिज्ञ पुरुषको यन्तपूर्वक अपनी रक्षा करनी चाहिये; क्योंकि युद्धमें सफलता अनिश्चित होती है'
स्वामीकी आज्ञा स्वीकार करके वे सब-के-सब अग्निके समान तेजस्वी, महान् वेगशाली और अत्यन्त बलवान् राक्षस तेज चलनेवाले घोड़ों, मतवाले हाथियों तथा विशाल स्थोंपर बैठकर युद्धके लिये चल दिये। वे सब प्रकारके तीखे शस्त्रों और सेनाओंसे सम्पन्न थे
-
आगे जानेपर उन वीरोंने देखा, महाकपि हनुमानजी फाटकपर खड़े हैं और अपनी तेजोमयी किरणोंसे मण्डिंत हो उदयकालके सूर्यकी भाँति देदीप्यमान हो रहे हैं। उनकी शक्ति, बल, वेग, बुद्धि, उत्साह, शरीर और भुजाएँ सभी महान् थीं
उन्हें देखते ही वे सब राक्षस, जो सभी दिशाओंमें खड़े थे, भयंकर अस्त्र-शस्त्रोंकी वर्षा करते हुए चारों ओरसे उनपर टूट पढ़े
निकट पहुँचनेपर पहले दुर्धरने हनुमान््जीके मस्तकपर लोहेके बने हुए पाँच बाण मारे। वे सभी बाण मर्ममेदी और पैनी घारवाले थे। उनके अग्रभागपर सोनेका पानी दिया गया था। जिससे वे पीतमुख दिखायी देते थे। वे पाँचों बाण उनके सिरपर प्रफुल्लकमलदलके समान शोभा पा रहे थे
मस्तकमें उन पाँच बाणोंसे गहरी चोट खाकर वानरवीर हनुमानजी अपनी भीषण गर्जनासे दसों दिशाओंको प्रतिध्वनित करते हुए आकाशमें ऊपरकी ओर उछल पड़े
तब रथमें बैठे हुए महाबली वीर दुर्घरने धनुष चढ़ाये क/इ सौ बाणोंकी वर्षा करते हुए उनका पीछा किया
आकाशमें खड़े हुए उन वानरवीरने बाणोंकी वर्षा करते हुए दुर्धरको अपने हुंकारमात्रसे उसी प्रकार रोक दिया, जैसे वर्षा-ऋतुके अन्तमें वृषूट करनेवाले बादलको वायु रोक देती है
जब दुर्धर अपने बाणोंसे अधिक पीड़ा देने लगा, तब वे परम पराक्रमी पवनकुमार पुन विकट गर्जना करने और अपने शरीरको बढ़ाने लगे
तत्पश्चात् वे महावेगशाली वानरवीर बहुत दूरतक ऊँचे उछलकर सहसा दुर्घरके रथपर कूद पड़े, मानो किसी पर्वतपर बिजलीका समूह गिर पड़ा हो
उनके भारसे रथके आठों घोड़ोंका कचूमर निकल गया, घुरी और कूबर टूट गये तथा दुर्घर प्राणहीन हो उस रथको छोड़कर पृथ्वीपर गिर पड़ा
दुर्घको घराशायी हुआ देख शत्रुओंका दमन करनेवाले दुर्धघर्ष वीर विरुपाक्ष और यूपाक्षको बड़ा क्रोध हुआ। वे दोनों आकाशमें उछले
उन दोनोंने सहसा उछलकर निर्मल आकाशमें खड़े हुए महाबाहु कपिवर हनुमान्जीकी छातीमें मुद्रोंसे प्रहार किया
उन दोनों वेगवान् वीरोंके वेगकको विफल करके महाबली हनुमानजी वेगशाली गरुड़के समान पुन पृथ्वीपर कूद पड़े
वहाँ वानरशिरोमणिं पवनकुमारने एक साल-वृक्षके पास जाकर उसे उखाड़ लिया और उसीके द्वारा उन दोनों राक्षसवीरोंको मार डाला
उन वेगशाली वानरवीरके द्वारा उन तीनों राक्षस्रोंको मारा गया देख महान् वेगसे युक्त बलवान् वीर प्रघस हँसता हुआ उनके पास आया। दूसरी ओरसे पराक्रमी वीर भासकर्ण भी अत्यन्त क्रोघमें भरकर शूल हाथमें लिये वहाँ आ पहुँचा। वे दोनों यशस्वी कपिश्रेष्ठ हनुमान्जीके निकट एक ही ओर खड़े हो गये
प्रघसने तेज घारवाले पट्टिशसे तथा राक्षस भासकर्णने शूलसे कपिकुञ्जर हनुमान्जीपर प्रहार किया
उन दोनोंके प्रहारोंसे हनुमान्जीके शरीरमें करःड जगह घाव हो गये और उनके शरीरकी रोमावली रक्तसे रँग गयी। उस समय क्रोधमें भरे हुए वानरवीर हनुमान् प्रातःकालके सूर्यकी भाँति अरुण कात्तिसे प्रकाशित हो रहे थे
तब मृग, सर्प और वृक्षोंसहित एक पर्वत-शिखरको उखाड़कर कपिश्रेष्ठ वीर हनुमान्ने उन दोनों राक्षसोंपर दे मारा। पर्वत-शिखरके आघातसे वे दोनों पिस गये और उनके शरीर तिलके समान खण्ड-खण्ड हो गये
इस प्रकार उन पाँचों सेनापतियोंके नष्ट हो जानेपर हनुमानन््जीने उनकी बची-खुची सेनाका भी संहार आरम्भ किया
जैसे देवराज इन्द्र असुरोंका विनाश करते हैं, उसी प्रकार उन वानरवीरने घोड़ोंसे घोड़ोंका, हाथियोंसे हाथियोंका, योद्धाओंसे योद्धाओंका और रथोंसे रथोंका संहार कर डाला
मरे हुए हाथियों और तीव्रगामी घोड़ोंसे, टूटी हु//इ घुरीवाले विशाल रथोंसे तथा मारे गये राक्षसोंकी लाशोंसे वहाँकी सारी भूमि चारों ओर्से इस तरह पट गयी थी कि आने-जानेका रास्ता बंद हो गया था
इस प्रकार सेना और वाहनोंसहित उन पाँचों वीर सेनापतियोंको रणभूमिमें मौतके घाट उतारकर महावीर वानर हनुमानजी पुन युद्धेके लिये अवसर पाकर पहलेकी ही भाँति फाटकपर जाकर खड़े हो गये। उस समय वे प्रजाका संहार करनेके लिये उद्यत हुए कालके समान जान पड़ते थे
