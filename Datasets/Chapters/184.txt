. ऋषियोंका एक समुदाय जो ब्रह्माजीके नखसे उत्पन्न हुआ है।  . ब्रह्माजीके बाल (रोम) से प्रकट हुए महर्षियोंका समूह।  . जो भोजनके बाद अपने बर्तन घो-पोंछकर रख देते हैं, दूसरे समयके लिये कुछ नहीं बचाते। . सूर्य अथवा चन्द्रमाकी किरणोंका पान करके रहनेवाले।  . कच्चे अननको पत्थरसे कूटकर खानेवाले।  . पत्तोंका आहार करेवाले।  . दाँतोंसे ही ऊखलका काम लेनेवाले।  . कण्ठतक पानीमें डूबकर तपस्या करनेवाले।  . शरीरसे ही शय्याका काम लेनेवाले अर्थात् बिना बिछौनेके ही भुजापर सिर रखकर सोनेवाले। . शय्याके साधनोंसे रहित।  . निरन्तर सत्कर्ममें लगे रहनेके कारण कभी अवकाश न पानेवाले।  . जल पीकर रहनेवाले।  . हवा पीकर जीवननिर्वाह करनेवाले।  . खुले मैदानमें रहनेवाले।  . वेदीपर सोनेवाले।  . पर्वतशिखर आदि ऊँचे स्थानोंमें निवास करनेवाले।  . मन और इन्द्रियोंको वशमें रखनेवाले।  . सदा भीगे कपड़े पहननेवाले।  . निरन््तर जप करनेवाले।  . तपस्या अथवा परमात्मतत्त्वके विचारमें स्थित रहनेवाले।  . गर्मीके मौसममें ऊपरसे सूर्यका और चारों ओरसे अग्निका ताप सहन करनेवाले।   सीता और भ्ातासहित श्रीरामका सुतीक्षणके आश्रमपर जाकर उनसे बातचीत करना तथा उनसे सत्कृत हो रातमें वहीं ठहरना  शत्रुओंको संताप देनेवाले श्रीरामचन्द्रजी लक्ष्मण, सीता तथा उन ब्राह्मणोंके साथ सुतीक्षण मुनिके आश्रमकी ओर चले
वे दूरतकका मार्ग तै करके अगाध जलसे भरी हुई बहुत-सी नदियोंको पार करते हुए जब आगे गये, तब उन्हें महान् मेरुगिरिके समान एक अत्यन्त ऊँचा पर्वत दिखायी दिया, जो बड़ा ही निर्मल था
वहाँसे आगे बढ़कर वे दोनों इक्ष्वाकुकुलके श्रेष्ठ वीर रघुवंशी बन्धु सीताके साथ नाना प्रकारके वृक्षोंसे भरे हुए एक वनमें पहुँचे
उस घोर वनमें प्रविष्ट हो श्रीरघुनाथजीने एकान्त स्थानमें एक आश्रम देखा, जहाँके वृक्ष प्रचुर फल-फूलोंसे लदे हुए थे। इधर-उधर टँगे हुए चीर वस्त्रोंके समुदाय उस आश्रमकी शोभा बढ़ाते थे
वहाँ आन्तरिक मलकी शुद्धिके लिये पद्मासन घारण किये सुतीक्षण मुनि घ्यानमग्न होकर बैठे थे। श्रीरामने उन तपोधन मुनिके पास विधिवत् जाकर उनसे इस प्रकार कहा--.
“सत्यपराक्रमी धर्मज्ञ महर्षे! भगवन्! मैं राम हूँ और यहाँ आपका दर्शन करनेके लिये आया हूँ, अत आप मुझसे बात कीजिये'
घर्मात्माओंमें श्रेष्ठ भगवान् श्रीरामका दर्शन करके घीर महर्षि सुतीक्षणने अपनी दोनों भुजाओंसे उनका आलिड्न्टन किया और इस प्रकार कहा--
“सत्यवादियोंमें श्रेष्ठ रघुकुलभूषण श्रीराम! आपका स्वागत है। इस समय आपके पदार्पण करनेसे यह आश्रम सनाथ हो गया
“महायशस्वी वीर! मैं आपकी ही प्रतीक्षामें था, इसीलिये अबतक इस पृथ्वीपर अपने शरीरको त्यागकर मैं यहाँसे देवलोक (ब्रह्मधाम) में नहीं गया
"मैंने सुना था कि आप राज्यसे भ्रष्ट हो चित्रकूट पर्वतपर आकर रहते हैं। काकुत्स्थ! यहाँ सौ यज्ञोंका अनुष्ठान करनेवाले देवराज इन्द्र आये थे
“वे महान् देवता देवेश्वर इन्द्रदेव मेरे पास आकर कह रहे थे कि “तुमने अपने पुण्यकर्मके द्वारा समस्त शुभ लोकोंपर विजय पायी है?
“उनके कथनानुसार मैंने तपस्यासे जिन देवर्षिसेवित लोकोंपर अधिकार प्राप्त किया है, उन लोकोंमें आप सीता और लक्ष्मणके साथ विहार करें। मैं बड़ी प्रसन्नताके साथ वे सारे लोक आपकी सेवामें समर्पित करता हूँ!
जैसे इन्द्र ब्रह्माजीसे बात करते हैं, उसी प्रकार मनस्वी श्रीरामने उन उग्र तपस्यावाले तेजस्वी एवं सत्यवादी महर्षिको इस प्रकार उत्तर दिया--
'महामुने! वे त्लोक तो मैं स्वयं ही आपको प्राप्त कराऊँगा, इस समय तो मेरी यह इच्छा है कि आप बतावें कि मैं इस वनमें अपने ठहरनेके लिये कहाँ कुटिया बनाऊँ?
“आप समस्त प्राणियोंके हितमें तत्पर तथा इहलोक और परलोककी सभी बातोंके ज्ञानमें निपुण हैं, यह बात मुझसे गौतमगोत्रीय महात्मा शरभइने कही थी!
श्रीरामचन्द्रजीके ऐसा कहनेपर उन ल्ोकविख्यात महर्षिने बड़े हर्षके साथ मघुर वाणीमें कहा--
“श्रीराम! यही आश्रम सब प्रकारसे गुणवान् (सुविधाजनक) है, अत आप यहीं सुखपूर्वक निवास कीजिये। यहाँ ऋषियोंका समुदाय सदा आता-जाता रहता है और फल-मूल भी सर्वदा सुलभ होते हैं
“इस आश्रमपर बड़े-बड़े मृगोंके झुंड आते और अपने रूप, कान्ति एवं गतिसे मनको लुभाकर किसीको कष्ट दिये बिना ही यहाँसे लौट जाते हैं। उन्हें यहाँ किसीसे कोइ भय नहीं प्राप्त होता है
“इस आश्रममें मृगोंके उपद्रवके सिवा और कोर्ए'इ दोष नहीं है, यह आप निश्चितरूपसे जान लें।” महर्षिका यह वचन सुनकर लक्ष्मणके बड़े भार'ड घीर-वीर भगवान् श्रीरामने हाथमें घनुष-बाण लेकर कहा-..
'हाभाग! यहाँ आये हुए उन उपद्रवकारी मृगसमूहोंको यदि मैं झुकी हुईइ गाँठ और तीखी घारवाले बाणसे मार डालूँ तो इसमें आपका अपमान होगा। यदि ऐसा हुआ तो इससे बढ़कर कष्टकी बात मेरे लिये और क्या हो सकती है?
“इसलिये मैं इस आश्रममें अधिक समय नहीं निवास करना चाहता। ' मुनिसे ऐसा कहकर मौन हो श्रीरामचन्द्रजी संध्योपासना करने चले गये
सायंकालकी संध्योपासना करके श्रीरामने सीता और लक्ष्मणके साथ सुतीक्षण मुनिके उस रमणीय आश्रममें निवास किया
संध्याका समय बीतनेपर रात हु#इ देख महात्मा सुतीक्षणने स्वयं ही तपस्वी-जनोंके सेवन करने योग्य शुभ अन्न ले आकर उन दोनों पुरुषशिरोमणिं बन्धुओंको बड़े सत्कारके साथ अर्पित किया
