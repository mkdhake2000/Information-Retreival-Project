देवताओंसे वरदान पा शत्रुघ्नका मधुरापुरीको बसाकर बारहवें वर्षमें वहाँसे श्रीरामके पास जानेका विचार करना  लवणासुरके मारे जानेपर इन्द्र और अग्नि आदि देवता आकर शत्रुओंको संताप देनेवाले शत्रुघ्नसे अत्यन्त मधुर वाणीमें बोले--
“वत्स! सौभाग्यकी बात है कि तुम्हें विजय प्राप्त हुए/'डइ और लवणासुर मारा गया। उत्तम व्रतका पालन कलेवाले पुरुषसिंह! तुम वर माँगो
'महाबाहो! हम सब लोग तुम्हें वर देनेके लिये यहाँ आये हैं। हम तुम्हारी विजय चाहते थे। हमारा दर्शन अमोघ है (अतएव तुम कोर वर माँगो)'
देवताओंका यह वचन सुनकर मनको वशमें रखनेवाले शूरवीर महाबाहु शत्रुघ्न मस्तकपर अज्जलि बाँध इस प्रकार बोले--
“देवताओ! यह देवनिर्मित रमणीय मधुपुरी शीघ्र ही मनोहर राजघानीके रूपमें बस जाय। यही मेरे लिये श्रेष्ठ वर है!
तब देवताओंने उन रघुकुलनन्दन शत्रुघ्नसे प्रसन्नन होकर कहा-- “बहुत अच्छा ऐसा ही हो। यह रमणीय पुरी निसंदेह शूर-वीरोंकी सेनासे सम्पन्न हो जायगी!
ऐसा कहकर महामनस्वी देवता उस समय स्वर्गको चले गये। महातेजस्वी शत्रुघ्नने भी गड्जातटसे अपनी उस सेनाको बुलवाया
शत्रुघ्ननीका आदेश पाकर वह सेना शीघ्र चली आयी। शत्रुघ्नने श्रावणमाससे उस पुरीको बसाना आरम्भ किया
तबसे बारहवें वर्षवक वह पुरी तथा वह शूरसेन जनपद पूर्णरुपसे बस गया। वहाँ कहीं किसीसे भय नहीं था। वह देश दिव्य सुख-सुविधाओंसे सम्पन्न था
वहाँके खेत खेतीसे हरे-भरे हो गये। इन्द्र वहाँ समयपर वर्षा करने लगे। शत्रुघ्नजीके बाहुबलसे सुरक्षित मधुपुरी नीरोग तथा वीर पुरुषोंसे भरी थी
वह पुरी यमुनाके तटपर अर्धचन्द्राकार बसी थी और अनेकानेक सुन्दर गृहों, चौराहों, बाजारों तथा गलियोंसे सुशोभित होती थी। उसमें चारों वर्णोके लोग निवास करते थे तथा नाना  प्रकारके वाणिज्य-व्यवसाय उसकी शोभा बढ़ाते थे
पूर्वकालमें लवणासुरने जिन विशाल गृहोंका निर्माण कराया था, उनमें सफेदी कराकर उन्हें नाना प्रकारके चित्रोंसे सुसज्जित करके शत्रुघ्नजी उनकी शोभा बढ़ाने लगे
अनेकानेक उद्यान और विहारस्थल सब ओरसे उस पुरीको सुशोमित करते थे। देवताओं  और मनुष्योंसे सम्बन्ध रखनेवाले अन्य शोभनीय पदार्थ भी उस नगरीकी शोभावृद्धि करते थे
नाना प्रकारकी क्रय-विक्रय-योग्य वस्तुओंसे सुशोमित वह दिव्य पुरी अनेकानेक देशोंसे आये हुए वर्णिग्जनोंसे शोभा पा रही थी
उसे पूर्णत समृद्धिशालिनी देख सफलमनोस्थ हुए भरतानुज शत्रुघ्न अत्यन्त प्रसन्न हो बड़े हर्षका अनुभव करने लगे
मधुरापुरीको बसाकर उनके मनमें यह विचार उत्पन्न हुआ कि अयोध्यासे आये बारहवाँ वर्ष हो गया, अब मुझे वहाँ चलकर श्रीरामचन्द्रजीके चरणारविन्दोंका दर्शन करना चाहिये
इस प्रकार नाना प्रकारके मनुष्योंसे भरी हुई/ड उस देवपुरीके समान मनोहर मधुरापुरीको बसाकर रघुवंशकी वृद्धि करनेवाले राजा शत्रुघ्नने श्रीरघुनाथजीके चरणोंके दर्शनका विचार किया
