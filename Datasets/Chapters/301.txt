अड्डद और गन्धमादनके आश्वासन देनेपर वानरोंका पुन उत्साहपूर्वक अन्वेषण-कार्यमें प्रवृत्त होना  तदनन्तर परिश्रमसे थके हुए महाबुद्धिमान् अड्गभद सम्पूर्ण वानरोंको आश्वासन देकर घीरे- घीरे इस प्रकार कहने लगे--
“हमलोगोंने वन, पर्वत, नदियाँ, दुर्गम स्थान, घने जंगल, कन्दरा और गुफाएँ भीतर प्रवेश करके अच्छी तरह देख डालीं; परंतु उन स्थानोंमें हमें न तो जानकीके दर्शन हुए और न उनका अपहरण करनेवाला वह पापी राक्षस ही मिला
“हमारा समय भी बहुत बीत गया। राजा सुग्रीवका शासन बड़ा भयंकर है। अत आपलोग मिलकर पुन सब ओर सीताकी खोज आरम्भ करें
“आलस्य, शोक और आयी हुरईइ निद्राका परित्याग करके इस प्रकार ढूँढें, जिससे हमें जनककुमारी सीताका दर्शन हो सके
“उत्साह, सामर्थ्य और मनमें हिम्मत न हारना-- ये कार्यकी सिद्धि करानेवाले सदुण कहे गये हैं; इसीलिये मैं आपलोगोंसे यह बात कह रहा हूँ
“आज भी सारे वानर खेद छोड़कर इस दुर्गम वनमें खोज आरम्भ करें और सारे वनको ही छान डालें
“कर्ममें लगे रहनेवाले लोगोंको उस कर्मका फल अवश्य होता दिखायी देता है; अतः अत्यन्त खिन होकर उद्योगको छोड़ बैठना कदापि उचित नहीं है
'सुग्रीव क्रोधी राजा हैं। उनका दण्ड भी बड़ा कठोर होता है। वानरो! उनसे तथा महात्मा श्रीरामसे आपलोगोंको सदा डरते रहना चाहिये
“आपलोगोंकी भल्ाइके लिये ही मैंने ये बातें कही हैं। यदि अच्छी लगें तो आप इन्हें स्वीकार करें। अथवा वानरो! जो सबके लिये उचित हो, वह कार्य आप ही लोग बतावें?
अड्डदकी यह बात सुनकर गन्धमादनने प्यास और थकावटसे शिथिल हुई स्पष्ट वाणीमें कहा--
“वानरो! युवराज अड्डदने जो बात कही है, वह आपलोगोंके योग्य, हितकर और अनुकूल है; अत सब लोग इनके कथनानुसार कार्य करें
“हमलोग पुन पर्वतों, कन्दराओं, शिल्लाओं, निर्जन वनों और पर्वतीय झरनोंकी खोज करें
'महात्मा सुग्रीवने जिन स्थानोंकी चर्चा की थी, उन सबमें वन और पर्वतीय दुर्गम प्रदेशोंमें सब वानर एक साथ होकर खोज आरम्भ करें!"
यह सुनकर वे महाबली वानर उठकर खड़े हो गये और विन्ध्य पर्वतके काननोंसे व्याप्त दक्षिण दिशामें विचरने लगे
सामने शरद्-ऋतुके बादलोंके समान शोभाशाली रजत पर्वत दिखायी दिया, जिसमें अनेक शिंखर और कन्दराएँ थीं। वे सब वानर उसपर चढ़कर खोजने लगे
सीताके दर्शनकी इच्छा रखनेवाले वे सभी श्रेष्ठ वानर वहाँके रमणीय लोप्रवनमें और सप्तपर्ण (छितवन) के जंगलोंमें उनकी खोज करने लगे
उस पर्वतके शिखरपर चढ़े हुए वे महापराक्रमी वानर ढूँढ़ते-ढूँढ़ थक गये, परंतु श्रीरामचन्द्रजीकी प्यारी रानी सीताका दर्शन न पा सके
अनेक कन्दराओंवाले उस पर्वतका अच्छी तरह निरीक्षण करके सब ओर दृष्टिपात करनेवाले वे वानर उससे नीचे उतर गये
पृथ्वीपर उतरकर अधिक थक जानेके कारण अचेत हुए वे सभी वानर वहाँ एक वृक्षके नीचे गये और दो घड़ीतक वहाँ बैठे रहे
एक मुहूर्ततक सुस्ता लेनेपर जब उनकी थकावट कुछ कम हो गयी तब वे पुन सम्पूर्ण दक्षिण दिशामें खोजके लिये उद्यत हो गये
हनुमान् आदि सभी श्रेष्ठ वानर सीताके अन्वेषणके लिये प्रस्थित हो पहले विन्ध्य पर्वतके ही चारों ओर विचरने लगे
