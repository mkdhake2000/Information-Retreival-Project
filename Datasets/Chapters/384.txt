चूडामणिको देखकर और सीताका समाचार पाकर श्रीरामका उनके लिये विलाप  हनुमान्जीके ऐसा कहनेपर दशरथनन्दन श्रीराम उस मणिको अपनी छातीसे लगाकर रोने  लगे। साथ ही लक्ष्मण भी रो पड़े
उस श्रेष्ठ मणिकी ओर देखकर शोकसे व्याकुल हुए श्रीरघुनाथजी अपने दोनों नेत्रोंमें आँसू भरकर सुग्रीवसे इस प्रकार बोले--
“मित्र! जैसे वत्सला घेनु अपने बछड़ेके स्नेहसे थनोंसे दूध झरने लगती है, उसी प्रकार इस उत्तम मणिको देखकर आज मेरा हृदय भी द्रवीभूत हो रहा है
"मेरे श्रशुर राजा जनकने विवाहके समय वैदेहीको यह मणिरनत दिया था, जो उसके मस्तकपर आबबद्ध होकर बड़ी शोभा पाता था
“जलसे प्रकट हुई/इ यह मणि श्रेष्ठ देवताओंद्वारा पूजित है। किसी यज्ञमें बहुत संतुष्ट हुए  बुद्धिमान् इन्द्रने राजा  जनकको यह मणि दी थी
'सौम्य! इस मणिरन्तका  णिरन्तका दर्शन करके आज मुझे मानो अपने पूज्य पिताका और विदेहराज  महाराज जनकका भी दर्शन मिल गया हो, ऐसा अनुभव हो रहा है
“यह मणि सदा मेरी प्रिया सीताके सीमन्तपर शोभा पाती थी। आज इसे देखकर ऐसा  जान पड़ता है मानो सीता ही मुझे मिल गयी
जाते हैं, उसी प्रकार  “सौम्य पवनकुमार! जैसे बेहोश हुए मनुष्यको होशमें लानेके लिये उसपर जलके छींटे दिये  विदेहनन्दिनी सीताने मूर्च्छित हुए-से मुझ रामको अपने वाक्यरूपी शीतल  जलसे सींचते हुए क्या-क्या कहा है? यह बारंबार बताओ!
(अब वे लक्ष्मणसे बोले--) 'सुमित्रानन्दन! सीताके यहाँ आये बिना ही जो जलसे उत्पन्न हु/इ इस मणिको मैं देख रहा हूँ। इससे बढ़कर दुखकी बात और क्या हो सकती है'
(फिर वे हनुमान्जीसे बोले--) “वीर पवनकुमार! यदि विदेहनन्दिनी सीता एक मासतक जीवन घारण कर लेगी, तब तो वह बहुत समयतक जी रही है। मैं तो कजरारे नेत्रोंवाली  जानकीके बिना अब  एक क्षण भी जीवित नहीं रह सकता
"तुमने जहाँ मेरी प्रियाको देखा है, उसी देशमें मुझे भी ले चलो। उसका समाचार पाकर अब मैं एक क्षण भी यहाँ नहीं रुक सकता
“हाय! मेरी सती-साध्वी सुमध्यमा सीता बड़ी भीरु है। वह उन घोर रूपघारी भयंकर राक्षसोंके बीचमें कैसे रहती होगी?
“निश्चय ही अन्धकारसे मुक्त किंतु बादलोंसे ढके हुए शरत्कालीन चन्द्रमाके समान सीताका मुख इस समय शोभा नहीं पा रहा होगा
“हनुमन्! मुझे ठीक-ठीक बताओ, सीताने क्याक्या कहा है ? जैसे रोगी दवा लेनेसे जीता है, उसी प्रकार मैं सीताके इस संदेश-वाक्यको सुनकर ही जीवन घारण करूँगा
“हनुमन्! मुझसे बिछुड़ी हुःइ मेरी सुन्दर कटिप्रदेशवाली मधुरभाषिणी सुन्दरी प्रियतमा जनक-नन्दिनी सीताने मेरे लिये कौन-सा संदेश दिया है? वह दुःख-पर-दुख उठाकर भी कैसे जीवन घारण कर रही है?'
