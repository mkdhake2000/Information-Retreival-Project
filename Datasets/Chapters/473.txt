इन्द्रजित् और विभीषणकी रोषपूर्ण बातचीत  पूर्वोक्त बात कहकर हर्षसे भरे हुए विभीषण धनुर्धर सुमित्राकुमारको साथ लेकर बड़े वेगसे आगे बढ़े
थोड़ी ही दूर जानेपर विभीषणने एक महान् वनमें प्रवेश करके लक्ष्मणको इन्द्रजित्के कर्मानुष्ठानका स्थान दिखाया
वहाँ एक बरगदका वृक्ष था, जो श्याममेघके समान सघन और देखनेमें भयंकर था। रावणके तेजस्वी श्राता विभीषणने लक्ष्मणको वहाँकी सब वस्तुएँ दिखाकर कहा--
“सुमित्रानन्दन! यह बलवान् रावणकुमार प्रतिदिन यहीं आकर पहले भूतोंको बलि देता, उसके बाद युद्धमें प्रवृत्त होता है
“इसीसे संग्रामभूमिमें यह राक्षस सम्पूर्ण भूतोंके लिये अदृश्य हो जाता है और उत्तम बाणोंसे शत्रुओंको मारता तथा बाँघ लेता है
“अत जबतक यह इस बरगदके नीचे आये, उसके पहले ही आप अपने तेजस्वी बाणोंद्वारा इस बलवान् रावण-कुमारको रथ, घोड़े और सारथिसहित नष्ट कर दीजिये'
तब “बहुत अच्छा? कहकर मित्रोंका आनन्द बढ़ानेवाले महातेजस्वी सुमित्राकुमार अपने विचित्र घनुषकी टंकार करते हुए वहाँ खड़े हो गये
इतनेमें ही बलवान् रावणकुमार इन्द्रजित् अग्निके समान तेजस्वी रथपर बैठा हुआ कवच, खड्ग और घ्वजाके साथ दिखायी पड़ा
तब महातेजस्वी लक्ष्मणने पराजित न होनेवाले पुलस्त्यकुलनन्दन इन्द्रजित्से कहा -- राक्षसकुमार! मैं तुम्हें युद्धक लिये ललकारता हूँ। तुम अच्छी तरह सँभलकर मेरे साथ युद्ध करो!
लक्ष्मणके ऐसा कहनेपर महातेजस्वी और मनस्वी रावणकुमासे वहाँ विभीषणको उपस्थित देख कठोर शब्दोंमें कहा --
'राक्षस! यहीं तुम्हारा जन्म हुआ और यहीं बढ़कर तुम इतने बड़े हुए। तुम मेरे पिताके सगे भाईइ और मेरे चाचा हो। फिर तुम अपने पुत्रसे --मुझसे क्यों द्रोह करते हो?
“दुर्मते! तुममें न तो कुट्ठम्बीजनोंके प्रति अपनापनका भाव है, न आत्मीयजनोंके प्रति स्नेह है और न अपनी जातिका अभिमान ही है। तुममें कर्तव्य-अकर्तव्यकी मर्यादा, श्रातृप्रेम और घर्म कुछ भी नहीं है। तुम राक्षस-धर्मको कलंकित करनेवाले हो
दुर्बुद्धे! तुमने स्वजनोंका परित्याग करके दूसरोंकी गुलामी स्वीकार की है। अत तुम सत्पुरुषोंद्वारा निन्दवीय और शोकके योग्य हो
“नीच निशाचर! तुम अपनी शिथिल बुद्धिके द्वारा इस महान् अन्तरको नहीं समझ पा रहे हो कि कहाँ तो स्वजनोंके साथ रहकर स्वच्छन्दताका आनन्द लेना और कहाँ दूसरोंकी गुलामी करके जीना है
“दूसरे लोग कितने ही गुणवान् क्यों न हों और स्वजन गुणहीन ही क्यों न हो? वह गुणहीन स्वजन भी दूसरोंकी अपेक्षा श्रेष्ठ ही है; क्योंकि दूसरा दूसरा ही होता है (वह कभी अपना नहीं हो सकता)
“जो अपने पक्षको छोड़कर दूसरे पक्षके लोगोंका सेवन करता है, वह अपने पक्षके नष्ट हो जानेपर फिर उन्हींके द्वारा मार डाला जाता है
“रावणके छोटे भाझइ निशाचर! तुमने लक्ष्मणको इस स्थानतक ले आकर मेरा वध करानेके लिये प्रयत्त करके यह जैसी निर्दयता दिखायी है, ऐसा पुरुषार्थ तुम्हारे-जैसा स्वजन ही कर सकता है--तुम्हारे सिवा दूसरे किसी स्वजनके लिये ऐसा करना सम्भव नहीं है!
अपने भतीजेके ऐसा कहनेपर विभीषणने उत्तर दिया-- राक्षस! तू आज ऐसी शेखी क्यों बघारता है? जान पड़ता है तुझे मेरे स्वभावका पता ही नहीं है
“अधम! राक्षसराजकुमार! बड़ोंके बड़प्पपका खयाल करके तू इस कठोरताका परित्याग कर दे। यद्यपि मेरा जन्म क्रूरकर्मा राक्षसोंके कुलमें ही हुआ है, तथापि मेरा शील-स्वभाव राक्षसोंका-सा नहीं है। सत्पुरुषोंका जो प्रधान गुण सत्त्व है, मैंने उसीका आश्रय ले रखा है
“क्रूरतापूर्ण कर्ममें मेश मन नहीं लगता। अधर्ममें मेरी रुचि नहीं होती। यदि अपने भाईइका शील-स्वभाव अपनेसे न मिलता हो तो भी बड़ा भाईइ छोटे भारइको कैसे घरसे निकाल सकता है? (परंतु मुझे घरसे निकाल दिया गया, फिर मैं दूसरे सत्पुरुषका आश्रय क्यों न लूँ?)
“जिसका शील-स्वभाव धर्मसे भ्रष्ट हो गया हो, जिसने पाप करनेका दृढ़ निश्चय कर लिया हो, ऐसे पुरुषका त्याग करके प्रत्येक प्राणी उसी प्रकार सुखी होता है, जैसे हाथपर बैठे हुए  जहरीले सर्पको त्याग देनेसे मनुष्य निर्भय हो जाता है
“जो दूसरोंका घन लूटता हो और परायी स्त्रीपर हाथ लगाता हो, उस दुरात्माको जलते हुए घरकी भाँति त्याग देने योग्य बताया गया है
“पराये घनका अपहरण, परस्त्रीके साथ संसर्ग और अपने हितैषी सुहदोंपर अधिक शह्ढ --अविश्वास-- ये तीन दोष विनाशकारी बताये गये हैं
हर्षियोंका भयंकर वध, सम्पूर्ण देवताओंके साथ विरोध, अभिमान, रोष, वैर और घर्मके प्रतिकूल चलना--ये दोष मेरे भाइमें मौजूद हैं, जो उसके प्राण और ऐश्वर्य दोनोंका नाश करनेवाले हैं। जैसे बादल पर्वतोंको आच्छादित कर देते हैं, उसी प्रकार इन दोषोंने मेरे भाःडइके सारे गुणोंको ढक दिया है
“इन्हीं दोषोंके कारण मैंने अपने भाईइ एवं तेरे पिताका त्याग किया है। अब न तो यह लड्जापुरी रहेगी, न तू रहेगा और न तेरे पिता ही रह जायँगे
"राक्षस! तू अत्यन्त अभिमानी, उद्ण्ड और बालक (मूर्ख) है, कालके पाशमें बँघा हुआ है; इसलिये तेरी जो-जो इच्छा हो, मुझे कह ले
“नीच राक्षस! तूने मुझसे जो कठोर बात कही है, उसीका यह फल है कि आज तुझपर यहाँ घोर संकट आया है। अब तू बरगदके नीचेतक नहीं जा सकता
“ककुत्स्थकुलभूषण लक्ष्मणका तिरस्कार करके तू जीवित नहीं रह सकता; अत इन नरदेव लक्ष्मणके साथ रणमूमिमें युद्ध कर। यहाँ मारा जाकर तू यमलोकमें पहुँचेगा और देवताओंका कार्य करेगा (उन्हें संतुष्ट करेगा)
“अब तू अपना बढ़ा हुआ सारा बल दिखा' समस्त आयुधों और सायकोंका व्यय कर ले; परंतु लक्ष्मणके बाणोंका निशाना बनकर आज तू सेनासहित जीवित नहीं लौट सकेगा!
