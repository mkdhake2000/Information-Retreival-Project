सम्पातिसे वानरोंको भय, उनके मुझसे जटाबुके बधकी बात सुनकर सम्पातिका दुखी होना और अपनेको नीचे उतारनेके लिये वानरोंसे अनुरोध करना  पर्वतके जिस स्थानपर वे सब वानर आमरण उपवासके लिये बैठे थे, उस प्रदेशमें चिरंजीवी पक्षी श्रीमान् गृप्रराज सम्पाति आये। वे जटायुके भारईइ थे और अपने बल तथा पुरुषार्थके लिये सर्वत्र प्रसिद्ध थे
महागिरि विन्ध्यकी कन्दरासे निकलकर सम्पातिने जब वहाँ बैठे हुए वानरोंको देखा, तब उनका हृदय हर्षसे खिल उठा और वे इस प्रकार बोले--
जैसे लोकमें पूर्वजन्मके कर्मानुसार मनुष्यको उसके कियेका फल स्वत प्राप्त होता है, उसी प्रकार आज दीर्घकालके पश्चात् यह भोजन स्वत मेरे लिये प्राप्त हो गया। अवश्य ही यह मेरे किसी कर्मका फल है। इन वानरोंमेंसे जो-जो मरता जायगा, उसको मैं क्रमश भक्षण करता जाऊँगा' यह बात उस पक्षीने उन सब वानरोंको देखकर कहा
भोजनपर लुभाये हुए उस पक्षीका यह वचन सुनकर अड्ढदको बड़ा दुःख हुआ और वे हनुमान्जीसे बोले-- “देखिये, सीताके निमित्तसे वानरोंको विपत्तिमें डालनेके लिये साक्षात् सूर्यपुत्र यम इस देशमें आ पहुँचे
“हमलोगोंने न तो श्रीरामचन्द्रजीका कार्य किया और न राजाकी आज्ञाका पालन ही। इसी बीच वानरोंपर यह सहसा अज्ञात विपत्ति आ पड़ी
“विदेहकुमारी सीताका प्रिय करनेकी इच्छासे गृघ्नराज जटायुने जो साहसपूर्ण कार्य किया था, वह सब आपलोगोंने सुना ही होगा
“समस्त प्राणी, वे पशु-पक्षियोंकी योनिमें ही क्यों न उत्पन्न हुए हों, हमारी तरह प्राण देकर भी श्रीरामचन्द्रजीका प्रिय कार्य करते हैं
'शिष्ट पुरुष स्नेह और करुणाके वशीभूत हो एक-दूसरेका उपकार करते हैं, अत आपलोग भी श्रीरामके उपकारके लिये स्वयं ही अपने शरीरका परित्याग करें
“धर्मज्ञ जगायुने ही श्रीरामका प्रिय किया है। हमलोग श्रीरघुनाथजीके लिये अपने जीवनका मोह छोड़कर परिश्रम करते हुए इस दुर्गम वनमें आये, किंतु मिथिलेशकुमारीका दर्शन  न कर सके
'गृप्रराज जटायु ही सुखी हैं, जो युद्धमें रावणके हाथसे मारे गये और परमगतिको प्राप्त हुए। वे सुग्रीवके भयसे मुक्त हैं
“राजा दशरथकी मृत्यु, जटायुका विनाश और विदेहकुमारी सीताका अपहरण--इन घटनाओंसे इस समय वानरोंका जीवन संशयमें पड़ गया है
“श्रीराम और लक्ष्मणको सीताके साथ वनमें निवास करना पड़ा, श्रीरघुनाथजीके बाणसे वालीका वध हुआ और अब श्रीरामके कोपसे समस्त राक्षसोंका संहार होगा--ये सारी बुराइयाँ कैकेयीको दिये गये वरदानसे ही पैदा हुई हैं'
वानरोंके द्वारा बारम्बार कहे गये इन दुःखमय वचनोंको सुनकर और उन सबको पृथ्वीपर पड़ा हुआ देखकर परम बुद्धिमान् सम्पातिका हृदय अत्यन्त क्षुब्ध हो उठा और वे दीन वाणीमें बोलनेको उद्यत हुए
अड़दके मुखसे निकले हुए उस वचनको सुनकर तीखी चोंचवाले उस गीधने उच्च स्वरसे इस प्रकार पूछा--.
“यह कौन है, जो मेरे प्राणोंसे भी बढ़कर प्रिय भाड़ जटायुके वधकी बात कह रहा है। इसे सुनकर मेरा हृदय कम्पित-सा होने लगा है
“जनस्थानमें राक्षसका गृप्नके साथ किस प्रकार युद्ध हुआ था? अपने भाईइका प्यारा नाम आज बहुत दिनोंके बाद मेरे कानमें पड़ा है
“जटायु मुझसे छोटा, गुणज्ञ और पराक्रमके कारण अत्यन्त प्रशंसाके योग्य था। दीर्घकालके पश्चात् आज उसका नाम सुनकर मुझे बड़ी प्रसनता हुइ। मैं चाहता हूँ कि पर्वतके इस दुर्गम स्थानसे आपलोग मुझे नीचे उतार दें। श्रेष्ठ वानरो! मुझे अपने भा>इके विनाशका वृत्तान्त सुननेकी इच्छा है
“मेरा भा#इ जटायु तो जनस्थानमें रहता था। गुरुजनोंके प्रेमी श्रीरामचन्द्रजी जिनके ज्येष्ठ एवं प्रिय पुत्र हैं, वे महाराज दशरथ मेरे भाःइके मित्र कैसे हुए?
“शत्रुदमन वीरो! मेरे पंख सूर्यकी किरणोंसे जल गये हैं, इसलिये मैं उड़ नहीं सकता; किंतु इस पर्वतसे नीचे उतरना चाहता हूँ'
