रावणके प्रभावशाली स्वरूपको देखकर हनुमान्जीके मनमें अनेक प्रकारके विचारोंका उठना  इन् द्रजित्के उस नीतिपूर्ण कर्मसे विस्मित तथा रावणके सीताहरण आदि कर्मोंसे कुपित हो रोषसे लाल आँखें किये भयंकर पराक्रमी हनुमान्जीने राक्षसराज रावणकी ओर देखा
वह महातेजस्वी राक्षसराज सोनेके बने हुए बहुमूल्य एवं दीप्तिमान् मुकुटसे, जिसमें मोतियोंका काम किया हुआ था, उद्घासित हो रहा था
उसके विभिन्न अड्ोंमें सोनेके विचित्र आभूषण ऐसे सुन्दर लगते थे मानो मानसिक संकल्पद्वारा बनाये गये हों। उनमें हीरे तथा बहुमूल्य मणिरन्त जड़े हुए थे, उन आभूषणोंसे रावणकी अद्भुत शोभा होती थी
बहुमूल्य रेशमी वस्त्र उसके शरीरकी शोभा बढ़ा रहे थे। वह लाल चन्दनसे चर्चित था और भाँति-भाँतिकी विचित्र रचनाओंसे युक्त सुन्दर अड्जरागोंसे उसका सारा अड्ढ सुशोभित हो रहा था
उसकी आँखें देखने योग्य लाल-लाल और भयावनी थीं; उनसे और चमकीली तीखी एवं बड़ी-बड़ी दाढ़ों तथा लंबे-लंबे ओठोंके कारण उसकी विचित्र शोभा होती थी
वीर हनुमान्जीने देखा, अपने दस मस्तकोंसे सुशोभित महाबली रावण नाना प्रकारके सर्पोंसे भरे हुए अनेक शिखरोंद्वारा शोभा पानेवाले मन्दराचलके समान प्रतीत हो रहा है
उसका शरीर काले कोयलेके ढेरकी भाँति काला था और वक्षस्थल चमकीले हारसे विभूषित था। वह पूर्ण चन्द्रके समान मनोरम मुखद्वारा प्रातकालके सूर्यसे युक्त मेघकी भाँति शोभा पा रहा था
जिनमें केयूर बँघे थे, उत्तम चन्दनका लेप हुआ था और चमकीले अड्ढद शोभा दे रहे थे, उन भयंकर भुजाओंसे सुशोमित रावण ऐसा जान पड़ता था, मानो पाँच सिरवाले अनेक सर्पोंसे सेवित हो रहा हो
वह स्फटिकमणिके बने हुए विशाल एवं सुन्दर सिंहासनपर, जो नाना प्रकारके रनन््तोंके संयोगसे चित्रित, विचित्र तथा सुन्दर बिछौनोंसे आच्छादित था, बैठा हुआ था
वस्त्र और आभूषणोंसे खूब सजी हुः/इ बहुत-सी युवतियाँ हाथमें चँवर लिये सब ओरसे आस-पास खड़ी हो उसकी सेवा करती थीं
मन्त्र-तत्त्वको जाननेवाले दुर्घर, प्रहस्त, महापार्शथ तथा निकुम्भ--ये चार राक्षसजातीय मन्त्री उसके पास बैठे थे। उन चारों राक्षसोंसे घिरा हुआ बलाभिमानी रावण चार समुद्रोंसे घिरे हुए समस्त भूलोककी भाँति शोभा पा रहा था
जैसे देवता देवराज इन्द्रको सान्त्वना देते हैं, उसी प्रकार मन्त्र-तत्त्वके ज्ञाता मन्री तथा दूसरे-दूसरे शुभचिन्तक सचिव उसे आश्वासन दे रहे थे
इस प्रकार हनुमान्जीने मत्नियोंसे घिरे हुए अत्यन्त तेजस्वी, सिंहासनारूढ़ राक्षसराज रावणको मेरुशिखरपर विराजमान सजल जलघरके समान देखा
उन भयानक पराक्रमी राक्षसोंसे पीड़ित होनेपर भी हनुमानजी अत्यन्त विस्मित होकर राक्षसराज रावणको बड़े गौरसे देखते रहे
उस दीप्तिशाली राक्षसराजको अच्छी तरह देखकर उसके तेजसे मोहित हो हनुमानजी मन-  ही-मन इस प्रकार विचार करने लगे--
“अहो! इस राक्षसराजका रूप कैसा अद्भुत है! कैसा अनोखा घैर्य है। कैसी अनुपम शक्ति है! और कैसा आश्चर्यजनक तेज है! इसका सम्पूर्ण राजोचित लक्षणोंसे सम्पन्न होना कितने आश्चर्यकी बात है!
“यदि इसमें प्रबल अधघर्म न होता तो यह राक्षसराज रावण इन्द्रसहित सम्पूर्ण देवतोकका संरक्षक हो सकता था
“इसके लोकनिन्दित क्रूरतापूर्ण निष्ठर कर्मोके कारण देवताओं और दानवोंसहित सम्पूर्ण लोक इससे भयभीत रहते हैं। यह कुपित होनेपर समस्त जगत्को एकार्णवमें निमग्न कर सकता है --संसारमें प्रलय मचा सकता है।' अमित तेजस्वी राक्षसराजके प्रभावको देखकर वे बुद्धिमान् वानरवीर ऐसी अनेक प्रकारकी चिन्ताएँ करते रहे
