महर्षि वाल्मीकिका शत्रुघ्नको सुदासपुत्र कल्माषपादकी कथा सुनाना  अपनी सेनाको आगे मेजकर अयोध्यामें एक माह रहनेके पश्चात् शत्रुघ्न अकेले ही वहाँसे मधुवनके मार्गपर प्रस्थित हुए। वे बड़ी तेजीके साथ आगे बढ़ने लगे
रघुकुलको आनन्दित करनेवाले शूरवीर शत्रुघ्न रास्तेमें दो रात बिताकर तीसरे दिन महर्षि वाल्मीकिके पवित्र आश्रमपर जा पहुँचे। वह सबसे उत्तम वासस्थान था
वहाँ उन्होंने हाथ जोड़ मुनिश्रेष्ठ महात्मा वाल्मीकिको प्रणाम करके यह बात कही-..
“भगवन्! मैं अपने बड़े भा श्रीरघुनाथजीके कार्यसे इधर आया हूँ। आज रातको यहाँ ठहसा चाहता हूँ और कल सबेरे वरुणदेवद्वारा पालित पश्चिम दिशाको चला जाऊँगा!
शत्रुघ्नकी यह बात सुनकर मुनिवर वाल्मीकिने उन महात्माको हँसते हुए उत्तर दिया -- महायशस्वी वीर! तुम्हारा स्वागत है
'सौम्य! यह आश्रम रघुवंशियोंके लिये अपना ही घर है। तुम निशट्ढठ होकर मेरी ओरसे आसन, पाद्य और अर्घ्य स्वीकार करो'
तब वह सत्कार ग्रहण करके शत्रुघ्नने फल-मूलका भोजन किया। इससे उन्हें बड़ी तृप्ति हुएड
फल-मूल खाकर वे महर्षिसे बोले--मुने! इस आश्रमके निकट जो यह प्राचीनकालका यज्ञ-वैभव (यूप आदि उपकरण) दिखायी देता है, किसका है-- किस यजमान नरेशने यहाँ यज्ञ किया था?'
उनका यह प्रश्न सुनकर वाल्मीकिजीने कहा-- “शत्रुघ्न! पूर्वकालमें जिस यजमान नरेशका यह यज्ञमण्डप रहा है, उसे बताता हूँ, सुनो
"तुम्हारे पूर्वज राजा सुदास इस भूमण्डलके स्वामी हो गये हैं। उन भूपालके वीरसह (मित्रसह) नामक एक पुत्र हुआ, जो बड़ा पराक्रमी और अत्यन्त घ॒र्मात्मा था
“सुदासका वह शूरवीर पुत्र बाल्यावस्थामें ही एक दिन शिकार खेलनेके लिये वनमें गया। वहाँ उसने दो राक्षस देखे, जो सब ओर बारंबार विचर रहे थे
“वे दोनों घोर राक्षस बाघका रूप घारण करके करइ हजार मृगोंको मारकर खा गये। फिर भी संतुष्ट नहीं हुए। उनके पेट नहीं भरे
'सौदासने उन दोनों राक्षसरोंको देखा। साथ ही उनके द्वारा मृगशून्य किये गये उस वनकी अवस्थापर दृष्टिपात किया। इससे वे महान् क्रोधसे भर गये और उनमेंसे एकको विशाल बाणसे मार डाला
“एकको घराशायी करके वे पुरुषप्रवर सौदास निश्चिन्त हो गये। उनका अमर्ष जाता रहा और वे उस मरे हुए राक्षसको देखने लगे
“उस राक्षसके मरे हुए साथीको जब सौदास देख रहे थे, उस समय उनकी ओर दृष्टिपात करके उस दूसरे राक्षसने मन-ही-मन घोर संताप किया और सौदाससे इस प्रकार कहा--.
“महापापी नरेश! तूने मेरे निरपराघ साथीको मार डाला है, इसलिये मैं तुझसे भी इसका बदला लूँगा'
“ऐसा कहकर वह राक्षस वहीं अन्तर्धान हो गया और दीर्घकालके पश्चात् सुदासकुमार मित्रसह अयोध्याके राजा हो गये
उन्हीं राजा मित्रसहने इस आश्रमके समीप अश्वमेघध नामक महायज्ञका अनुष्ठान किया। महर्षि वसिष्ठ अपने तपोबलसे उस यज्ञकी रक्षा करते थे
“उनका वह महान् यज्ञ बहुत वर्षोतक यहाँ चलता रहा। वह भारी घन-सम्पत्तिसे सम्पन्न यज्ञ देवताओंके यज्ञकी समानता करता था
“उस यज्ञकी समाप्ति होनेपर पहलेके वैरका स्मरण करनेवाला वह राक्षस वसिष्ठजीका रूप घारण करके राजाके पास आया और इस प्रकार बोला--.
“राजन्! आज यज्ञकी समाप्तिका दिन है, अत आज मुझे तुम शीघ्र ही मांसयुक्त भोजन दो। इस विषयमें कोइ अन्यथा विचार नहीं करना चाहिये'
“ब्राह्मणरूपधारी राक्षसकी कही हु#इ बात सुनकर राजाने रसो#इ बनानेमें कुशल रसोइयोंसे कहा--
“तुमलोग आज शीघ्र ही मांसयुक्त हविष्य तैयार करो और उसे ऐसा बनाओ, जिससे स्वादिष्ट भोजन हो सके तथा मेरे गुरुदेव उससे संतुष्ट हो सकें!"
“महाराजकी इस आज्ञाको सुनते ही रसोइयेके मनमें बड़ी घबराहट पैदा हो गयी (वह सोचने लगा, आज गुरुजी अभक्ष्य-भक्षणमें कैसे प्रवृत्त होंगे)। यह देख फिर उस राक्षसने ही रसोइयेका वेष बना लिया
“उसने मनुष्यका मांस लाकर राजाको दे दिया और कहा--“यह मांसयुकत अन्न एवं हविष्य लाया हूँ। यह बड़ा ही स्वादिष्ट है'
“नस्श्रेष्ठ अपनी पत्नी रानी मदयन्तीके साथ राजा मित्रसहने राक्षसके लाये हुए उस मांसयुक्त भोजनको वसिष्ठजीके सामने रखा
“थालीमें मानव-मांस परोसा गया है, यह जानकर ब्रह्मर्षि वस्िष्ठ महान् क्रोधसे भर गये और इस प्रकार बोले--
“राजन! तुम मुझे ऐसा भोजन देना चाहते हो, इसलिये यही तुम्हारा भोजन होगा; इसमें संशय नहीं है (अर्थात् तुम मनुष्यभक्षी राक्षस हो जाओगे)'
“यह सुनकर सौदासने भी कुपित हो हाथमें जल ले लिया और वस्मिष्ठ मुनिको शाप देना आरम्भ किया। तबतक उनकी पलीने उन्हें रोक दिया
“वे बोलीं-- 'राजन्! भगवान् वसिष्ठ मुनि हम सबके स्वामी हैं; अत आप अपने देवतुल्य पुरोहितको बदलेमें शाप नहीं दे सकते!
“तब धर्मात्मा राजाने तेज और बलसे सम्पन्न उस क्रोधमय जलको नीचे डाल दिया। उससे अपने दोनों पैरोंको ही सींच लिया
ऐसा करनेसे राजाके दोनों पैर तत्काल चितकबरे हो गये। तभीसे महायशस्वी राजा सौदास कल्माषपाद (चितकबरे पैरवाले) हो गये और उसी नामसे उनकी ख्याति हुईड
“तदनन्तर पत्नीसहित राजाने बारंबार प्रणाम करके फिर वसिष्ठसे कहा-- “ब्रह्मर्षे! आपहीका रूप घारण करके किसीने मुझे ऐसा भोजन देनेके लिये प्रेरित किया था'
'राजाधिराज मित्रसहकी वह बात सुनकर और उसे राक्षसकी करतूत जानकर वसिष्ठ ने पुन उस नरश्रेष्ठ नरेशसे कहा--
“राजन! मैंने रोषसे भरकर जो बात कह दी है, इसे व्यर्थ नहीं किया जा सकता; परंतु इससे छूटनेके लिये मैं तुम्हें एक वर दूँगा
“राजेन्द्र! वह वर इस प्रकार है--यह शाप बारह वर्षोतक रहेगा। उसके बाद इसका अन्त हो जायगा। मेरी कृपासे तुम्हें बीती हु[/इ बातका स्मरण नहीं रहेगा!
“इस प्रकार उस शत्रुसूदन राजाने बारह वर्षोतक उस शापको भोगकर पुन अपना राज्य पाया और प्रजाजनोंका निरन्तर पालन किया
'रघुनन्दन! उन्हीं राजा कल्माषपादके यज्ञका यह सुन्दर स्थान मेरे इस आश्रमके समीप दिखायी देता है, जिसके विषयमें तुम पूछ रहे थे!
महाराज मित्रसहकी उस अत्यन्त दारुण कथाको सुनकर शत्रुघ्नने महर्षिको प्रणाम करके पर्णशालामें प्रवेश किया
