* वृत्र-वधके पश्चात् इन्द्रको लगी हुई ब्रह्महत्याकी निवृत्तेिके समयतक इस भूतलकी रक्षा करनेके लिये तथा वृत्रके घराशायी होनेपर उसके भारी शरीरको धारण करनेकी शक्ति देनेके लिये भगवान्के तेजके तीसरे अंशका भूतलपर आना आवश्यक था; इसलिये ऐसा हुआ। इन्द्रके बिना जगत्में अशान्ति तथा अश्वमेधके अनुष्ठानसे इन्द्रका ब्रह्महत्यासे मुक्त होना  उस समय वृत्रासुरके वधकी पूरी कथा सुनाकर नसश्रेष्ठ लक्ष्मणने शेष कथाको इस प्रकार कहना आरम्भ किया-..
“देवताओंको भय देनेवाले महापराक्रमी वृत्रासुरके मारे जानेपर ब्रह्महत्यासे घिरे हुए वृत्रनाशक इन्द्रको बहुत देरतक होश नहीं हुआ
“लोकोंकी अन्तिम सीमाका आश्रय ले वे सर्पके समान लोटते हुए कुछ कालतक वहाँ अचेत और संज्ञाशून्य होकर पढ़े रहे
“इन्द्रके अदृश्य हो जानेसे सारा संसार व्याकुल हो उठा। घरती उजाड़-सी हो गयी। इसकी आर्द्रता नष्ट हो गयी और वन सूख गये। समस्त सरों और सरिताओंमें जलख्रोतका अभाव हो गया और वर्षा न होनेसे सब जीवोंमें बड़ी घबराहट फैल गयी
“समस्त लोक क्षीण होने लगे। इससे देवताओंके हृदयमें व्याकुलता छा गयी और उन्होंने उसी यज्ञका स्मरण किया, जिसे पहले भगवान् विष्णुने बताया था
“तदनन्तर बृहस्पतिजीको साथ ले ऋषियोंसहित सब देवता उस स्थानपर गये, जहाँ इन्द्र भयसे मोहित होकर छिपे हुए थे
वे इन्द्रको ब्रह्महत्यासे आवेष्टित देख उन्हीं देवेश्वको आगे करके अश्वमेघ-यज्ञ करने लगे
“नरेश्वर! फिर तो महामनस्वी महेन्द्रका वह महान् अश्वमेघ-यज्ञ आरम्भ हो गया। उसका उद्देश्य था ब्रह्महत्याकी निवृत्ति करके इन्द्रको पवित्र बनाना
“तत्पश्चात् जब वह यज्ञ समाप्त हुआ, तब ब्रह्महत्याने महामनस्वी देवताओंके निकट आकर पूछा-- "मेरे लिये कहाँ स्थान बनाओगे”
“यह सुनकर संतुष्ट एवं प्रसन्न हुए देवताओंने उससे कहा -- 'दुर्जय शक्तिवाली ब्रह्महत्ये! तू अपने-आपको स्वयं ही चार भागोंमें विभक्त कर दे
“महामनस्वी देवताओंका यह कथन सुनकर महेन्द्रके शरीरमें दुखपूर्वक निवास करनेवाली ब्रह्महत्याने अपना चार भाग कर दिया और इन्द्रके शरीरसे अन्यत्र रहनेके लिये स्थान माँगा
(वह बोली--) “मैं अपने एक अंशसे वर्षाके चार महीनोंतक जलसे भरी हुईइ नदियोंमें निवास करूँगी। उस समय मैं इच्छानुसार विचरनेवाली और दूसरोंके दर्पका दलन करनेवाली होऊँगी
“दूसरे भागसे मैं सदा सब समय भूमिपर निवास करूँगी, इसमें संदेह नहीं है, यह मैं आपलोगोंसे सच्ची बात कहती हूँ
“और मेरा जो यह तीसरा अंश है, इसके साथ मैं युवावस्थासे सुशोभित होनेवाली गर्वीली स्त्रियोंमें प्रतिमास तीन राततक निवास करूँगी और उनके दर्पको नष्ट करती रहूँगी
“सुरश्रेष्ठटण! जो झूठ बोलकर किसीको कलंकित नहीं करते, ऐसे ब्राह्मणोंका जो लोग वध करते हैं, उनपर मैं अपने चौथे भागसे आक्रमण करूँगीः
“तब देवताओंने उससे कहा-- <दुर्वसे! तू जैसा कहती है, वह सब वैसा ही हो। जाओ अपना अभीष्ट साधन करो!
“तब देवताओंने बड़ी प्रसन्नताके साथ सहस्नलोचन इन्द्रकी वन्दना की। इन्द्र निश्चिन्त, निष्पाप एवं विशुद्ध हो गये
“इन्द्रके अपने पदपर प्रतिष्ठित होते ही सम्पूर्ण जगत्में शान्ति छा गयी। उस समय इन्द्रने उस अद्भुत शक्तिशाली यज्ञकी भूरि-भूरि प्रशंसा की
रघुनन्दन! अश्वमेघ-यज्ञका ऐसा ही प्रभाव है। अत महाभाग! पृथ्वीनाथ! आप अश्वमेघ- यज्ञके द्वारा यजन कीजिये!
लक्ष्मणके उस उत्तम और अत्यन्त मनोहर वचनको सुनकर महात्मा राजा श्रीरामचन्द्रजी, जो इन्द्रके समान पराक्रमी और बलशाली थे, मन-ही-मन बड़े प्रसन्न एवं संतुष्ट हुए
