अंशुमान् और भगीरथकी तपस्या, ब्रह्माजीका भगीरथको अभीष्ट वर देकर गंगाजीको घारण करनेके लिये भगवान् शड्डूरको राजी करनेके निमित्त प्रयततत करनेकी सलाह देना  श्रीराम! सगरकी मृत्यु हो जानेपर प्रजाजनोंने परम धर्मात्मा अंशुमान्को राजा बनानेकी रुचि प्रकट की
रघुनन्दन! अंशुमान् बड़े प्रतापी राजा हुए। उनके पुत्रका नाम दिलीप था। वह भी एक महान् पुरुष था
रघुकुलको आनन्दित करनेवाले वीर! अंशुमान् दिल्लीपको राज्य देकर हिमालयके रमणीय शिखरपर चले गये और वहाँ अत्यन्त कठोर तपस्या करने लगे
महान् यशस्वी राजा अंशुमान्ने उस तपोवनमें जाकर बत्तीस हजार वर्षोतक तप किया। तपस्याके घनसे सम्पन्न हुए उस नरेशने वहीं शरीर त्यागकर स्वर्गलोक प्राप्त किया
अपने पितामहोंके वधका वृत्तान्त सुनकर महातेजस्वी दिलीप भी बहुत दुखी रहते थे। अपनी बुद्धिसे बहुत सोचने-विचारनेके बाद भी वे किसी निश्चयपर नहीं पहुँच सके
वे सदा इसी चिन्तामें डूबे रहते थे कि किस प्रकार पृथ्वीपर गंगाजीका उतरना सम्भव होगा? कैसे गंगाजलद्वारा उन्हें जलाझ्ञलि दी जायेगी और किस प्रकार मैं अपने उन पितरोंका उद्धार कर सकूँझगा
प्रतिदिन इन्हीं सब चिन्ताओंमें पड़े हुए राजा दिलीपको, जो अपने घर्माचरणसे बहुत विख्यात थे, भगीरथ नामक एक परम घर्मात्मा पुत्र प्राप्त हुआ
महातेजस्वी दिलीपने बहुत-से यज्ञोंका अनुष्ठान तथा तीस हजार वर्षोतक राज्य किया
पुरुषसिंह! उन पितरोंके उद्धारके विषयमें किसी निश्चयको न पहुँचकर राजा दिल्लीप रोगसे पीड़ित हो मृत्युको प्राप्त हो गये
पुत्र भगीरथको राज्यपर अभिषिक्त करके नरश्रेष्ठ राजा दिल्लीप अपने किये हुए पुण्यकर्मके प्रभावसे इन्द्रलोकमें गये।
रघुनन्दन! घर्मात्मा राजर्षि महाराज भगीरथके कोइ संतान नहीं थी। वे संतान-प्राप्तिकी इच्छा रखते थे तो भी प्रजा और राज्यकी रक्षाका भार मत्रियोंपर रखकर गंगाजीको पृथ्वीपर उतारनेके प्रयत्तमें लग गये और गोकर्णतीर्थमें बड़ी भारी तपस्या करने लगे
महाबाहो! वे अपनी दोनों भुजाएँ ऊपर उठाकर पद्माग्निका सेवन करते और इन्द्रियोंको काबूमें रखकर एक-एक महीनेपर आहार ग्रहण करते थे। इस प्रकार घोर तपस्यामें लगे हुए महात्मा राजा भगीरथके एक हजार वर्ष व्यतीत हो गये
इससे प्रजाओंके स्वामी भगवान् ब्रह्माजी उनपर बहुत प्रसन्न हुए। पितामह ब्रह्माने देवताओंके साथ वहाँ आकर तपस्यामें लगे हुए महात्मा भगीरथसे इस प्रकार कहा--.
“महाराज भगीरथ! तुम्हारी इस उत्तम तपस्यासे मैं बहुत प्रसन हूँ। श्रेष्ठ ्रकका पालन करनेवाले नरेश्वर! तुम कोइ वर माँगो'
तब महातेजस्वी महाबाहु भगीरथ हाथ जोड़कर उनके सामने खड़े हो गये और उन सर्वलोकपितामह ब्रह्मासे इस प्रकार बोले--
'भगवन्! यदि आप मुझपर प्रसन्न हैं और यदि इस तपस्याका कोइ उत्तम फल है तो सगरके सभी पुत्रोंको मेरे हाथसे गंगाजीका जल प्राप्त हो
“इन महात्माओंकी भस्मराशिके गंगाजीके जलसे भीग जानेपर मेरे उन सभी प्रपितामहोंको अक्षय स्वर्गलोक मिले
“देव! मैं संततिके लिये भी आपसे प्रार्थना करता हूँ। हमारे कुलकी परम्परा कभी नष्ट न  हो। भगवन्! मेरे द्वारा माँगा हुआ उत्तम वर सम्पूर्ण इक्ष्वाकुवंशके लिये लागू होना चाहिये'
राजा भगीरथके ऐसा कहनेपर सर्वलोकपितामह ब्रह्माजीने मधुर अक्षरोंवाली परम कल्याणमयी मीठी वाणीमें कहा--
“इक्ष्वाकुवंशकी वृद्धि करनेवाले महारथी भगीरथ! तुम्हारा कल्याण हो। तुम्हारा यह महान् मनोरथ इसी रुपमें पूर्ण हो
'राजन्! ये हैं हिमालयकी ज्येष्ठ पुत्री हैमवती गंगाजी। इनको धारण करनेके लिये भगवान् शट्टरको तैयार करो
“महाराज! गंगाजीके गिरनेका वेग यह पृथ्वी नहीं सह सकेगी। मैं त्रिशूलधारी भगवान् शड्डरके सिवा और किसीको ऐसा नहीं देखता, जो इन्हें घारण कर सके!
राजासे ऐसा कहकर लोकमस्रष्टा ब्रह्माजीने भगवती गंगासे भी भगीरथपर अनुग्रह करनेके लिये कहा। इसके बाद वे सम्पूर्ण देवताओं तथा मरुद्रणोंके साथ स्वर्गलोकको चले गये
