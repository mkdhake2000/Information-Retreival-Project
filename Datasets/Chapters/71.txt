राजा जनकका अपने कुलका परिचय देते  और लक्ष्मणके लिये क्रमश सीता और ऊर्मिलाको देनेकी प्रतिज्ञा करना  महर्षि वसिष्ठ जब इस प्रकार इक्ष्वाकुवंशका परिचय दे चुके, तब राजा जनकने हाथ जोड़कर उनसे कहा -- 'मुनिश्रेष्ठ आपका भला हो। अब हम भी अपने कुलका परिचय दे रहे हैं, सुनिये। महामते! कुलीन पुरुषके लिये कन्यादानके समय अपने कुलका पूर्णरुपेण परिचय देना आवश्यक है; अत आप सुननेकी कृपा करें
“प्राचीन कालमें निमि नामक एक परम घर्मात्मा राजा हुए हैं, जो सम्पूर्ण घैर्यशाली महापुरुषोंमें श्रेष्ठ तथा अपने पराक्रमसे तीनों लोकोंमें विख्यात थे
“उनके मिथि नामक एक पुत्र हुआ। मिथिके पुत्रका नाम जनक हुआ। ये ही हमारे कुलमें पहले जनक हुए हैं (इन्हींके नामपर हमारे वंशका प्रत्येक राजा 'जनक' कहलाता है)। जनकसे उदावसुका जन्म हुआ
“उदावसुसे धर्मात्मा नन्दिवर्धन उत्पन्न हुए। नन्दिवर्धनके शूरवीर पुत्रका नाम सुकेतु हुआ
“सुकेतुके भी देवरात नामक पुत्र हुआ। देवरात महान् बलवान् और घर्मात्मा थे। राजर्षि देवरातके बृहद्रथ नामसे प्रसिद्ध एक पुत्र हुआ
“बुहद्रथके पुत्र महावीर हुए, जो शूर और प्रतापी थे। महावीरके सुधूति हुए, जो घैर्यवान् और सत्यपराक्रमी थे
“सुधृतिके भी घर्मात्मा घृष्टकेतु हुए, जो परम घार्मिक थे। राजर्षि घृष्टकेतुका पुत्र हर्यश्व नामसे विख्यात हुआ
“हर्यश्के पुत्र मरु, मरुके पुत्र प्रतीन््धक तथा प्रतीन्धकके पुत्र घ॒र्मात्मा राजा कीर्तिर्थ हुए
"कीर्तिस्थके पुत्र देवमीढ नामसे विख्यात हुए। देवमीढके विबुध और विबुधके पुत्र महीघ्रक हुए
हीघ्रकके पुत्र महाबल्ी राजा कीर्तिरात हुए। राजर्षि कीर्तिरातके महारोमा नामक पुत्र उत्पन हुआ
'महारोमासे धर्मात्मा स्वर्णगोमाका जन्म हुआ। राजर्षि स्वर्णरोमासे हस्वरोमा उत्पन्न हुए
श
“धर्मज्ञ महात्मा राजा हस्वरोमाके दो पुत्र उत्पन हुए, जिनमें ज्येष्ठ तो मैं ही हूँ और कनिष्ठ मेरा छोटा भारइ वीर कुशध्वज है
"मेरे पिता मुझ ज्येष्ठ पुत्र॒को राज्यपर अभिषिक्त करके कुशध्वजका सारा भार मुझे सौंपकर वनमें चले गये
“वृद्ध पिताके स्वर्गगामी हो जानेपर अपने देवतुल्य भाइ कुशध्वजको स्नेह-दृष्टिसे देखता हुआ मैं इस राज्यका भार घ॒र्मके अनुसार वहन करने लगा
“कुछ कालके अनन्तर पराक्रमी राजा सुधन्वाने सांकाश्य नगरसे आकर मिथिलाको चारों ओरसे घेर लिया
“उसने मेरे पास दूत भेजकर कहलाया कि “तुम शिवजीके परम उत्तम घनुष तथा अपनी कमलनयनी कन्या सीताको मेरे हवाले कर दो'
महर्षे! मैंने उसकी माँग पूरी नहीं की। इसलिये मेरे साथ उसका युद्ध हुआ। उस संग्राममें सम्मुख युद्ध करता हुआ राजा सुधन्वा मेरे हाथसे मारा गया
'मुनिश्रेष्ठ! राजा सुधन्वाका वध करके मैंने सांकाश्य नगरके राज्यपर अपने शूरवीर भ्राता कुशध्वजको अभिषिक्त कर दिया
भमहामुने! ये मेरे छोटे भा कुशध्वज हैं और मैं इनका बड़ा भा हूँ। मुनिवर! मैं बड़ी प्रसन्नताके साथ आपको दो बहुएँ प्रदान करता हूँ
“आपका भला हो! मैं सीताको श्रीरामके लिये और ऊर्मिलाको लक्ष्मणके लिये समर्पित करता हूँ। पराक्रम ही जिसको पानेका शुल्क (शर्त) था, उस देवकन्याके समान सुन्दरी अपनी प्रथम पुत्री सीताको श्रीरामके लिये तथा दूसरी पुत्री ऊर्मिलाको लक्ष्मणके लिये दे रहा हूँ। मैं इस बातको तीन बार दुहराता हूँ, इसमें संशय नहीं है। मुनिप्रवर! मैं परम प्रसन्न होकर आपको दो बहुएँ दे रहा हूँ!
(वसिष्ठजीसे ऐसा कहकर राजा जनकने महाराज दशरथसे कहा--) 'राजन्! अब आप श्रीराम और लक्ष्मणके मंगलके लिये इनसे गोदान करवाइये, आपका कल्याण हो। नान्दीमुख श्राद्धका कार्य भी सम्पन्न कीजिये। इसके बाद विवाहका कार्य आरम्भ कीजियेगा
'महाबाहो! प्रभो! आज मधा नक्षत्र है। राजन्! आजके तीसरे दिन उत्तरा-फाल्गुनी नक्षत्रमें वैवाहिक कार्य कीजियेगा। आज श्रीराम और लक्ष्मणके अभ्युदयके लिये (गो, भूमि, तिल और सुवर्ण आदिका) दान कराना चाहिये; क्योंकि वह भविष्यमें सुख देनेवाला होता है'
