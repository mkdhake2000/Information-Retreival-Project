महर्षि अगस्त्यका एक स्वर्गीय पुरुषके शवभक्षणका प्रसंग सुनाना  (अगस्त्यजी कहते हैं--) श्रीराम! प्राचीनकालके त्रेतायुगकी बात है, एक बहुत ही विस्तृत  वन था, जो चारों ओर सौ योजनतक फैला हुआ था; परंतु उस वनमें न तो कोइ पशु था और न  पक्षी ही
सौम्य! उस निर्जन वनमें उत्तम तपस्या लगानेके निमित्त मैं वहाँ गया
उस वनका स्वरूप कितना सुखदायी था  करनेके लिये घूम-घूमकर उपयुक्त स्थानका पता  , यह बतानेमें मैं असमर्थ हूँ। सुखद स्वादिष्ट फल-  मूल तथा अनेक रूप-रंगके वृक्ष उसकी शोभा बढ़ाते थे
उस वनके मध्यभागमें एक सरोवर था, जिसकी लम्बाईइ-चौड़ाई/इ एक-एक योजनकी थी। उसमें हंस और कारण्डव आदि जलपक्षी फैले हुए थे और चक्रवाकोंके जोड़े उसकी शोभा  बढ़ाते थे
उसमें कमल और उत्पल छा रहे थे। सेवारका कहीं नाम भी नहीं था। वह परम उत्तम  सरोवर अत्यन्त आश्वर्यमय-सा जान पड़ता था था
। उसका जल पीनेमें अत्यन्त सुखद एवं स्वादिष्ट  उसमें कीचड़ नहीं था, वह सर्वथा निर्मल था। उसे को?इ पार नहीं कर सकता था। उसके  भीतर सुन्दर पक्षी कलरव कर रहे थे। उस सरोवरके पास ही एक विशाल, अद्भुत एवं अत्यन्त  पवित्र पुराना आश्रम था; जिसमें एक भी तपस्वी नहीं था
पुरुषप्रवर! जेठकी रातमें मैं उस आश्रमके भीतर एक रात रहा और प्रातकाल सबेरे उठकर  स्नान आदिके लिये उस सरोवरके तटपर जाने लगा
उसी समय मुझे वहाँ एक शव दिखायी दिया जो हृष्ट-पुष्ट होनेके साथ ही अत्यन्त निर्मल था। उसमें कहीं कोइ मलिनता नहीं थी। नरेथ्वर! वह शव उस जलाशयके तटपर बड़ी शोभासे  सम्पन्न होकर पड़ा था
प्रभो! रघुनन्दन! मैं उस शवके विषयमें यह सोचता हुआ कि “यह क्या है?” वहाँ दो घड़ीतक उस तालाबके किनारे बैठा रहा
दो घड़ी बीतते ही मैंने वहाँ एक दिव्य, अद्भुत, अत्यन्त उत्तम, हंसयुक्त और मनके समान वेगशाली विमान उतरता देखा। रघुनन्दन! उस विमानपर एक स्वर्गवासी देवता बैठे थे, जो अत्यन्त रुपवान् थे। वीर! वहाँ उनकी सेवामें सहस्नों अप्सराएँ बैठी थीं, जो दिव्य आभूषणोंसे विभूषित थीं
उनमेंसे कुछ मनोहर गीत गा रही थीं, दूसरी मृदक़, वीणा और पणव आदि बाजे बजा रही थीं। अन्य बहुत-सी अप्सराएँ नृत्य करती थीं तथा प्रफुल्ल कमल-जैसे नेत्रोंवाली अन्य कितनी ही अप्सराएँ सुवर्णमय दण्डसे विभूषित एवं चन्द्रमाकी किरणोंके समान उज्ज्वल बहुमूल्य चर लेकर उन स्वर्गवासी देवताके मुखपर हवा कर रही थीं
रघुकुलनन्दन श्रीराम! तदनन्तर जैसे अंशुमाली सूर्य मेरुपर्वतके शिखरको छोड़कर नीचे उतरते हैं, उसी प्रकार उन स्वर्गवासी पुरुषने विमानसे उतरकर मेरे देखते-देखते उस शवका भक्षण किया
इच्छानुसार उस सुपुष्ट एवं प्रचुर मांसको खाकर वे स्वर्गीय देवता सरोवरमें उतरे और हाथ- मुँह घोने लगे
रघुनन्दन! यथोचित रीतिसे कुल्ला-आचमन करके वे स्वर्गवासी पुरुष उस उत्तम एवं श्रेष्ठ विमानपर चढ़नेको उद्यत हुए
पुरुषोत्तम! उन देवतुल्य पुरुषको विमानपर चढ़ते देख मैंने उनसे यह बात पूछी-.
“'सौम्य! देवोपम पुरुष! आप कौन हैं और किसलिये ऐसा घृणित आहार ग्रहण करते हैं? यह बतानेका कष्ट करें
“देवतुल्य तेजस्वी पुरुष! ऐसा दिव्य स्वरूप और ऐसा घृणित आहार किसका हो सकता है? सौम्य! आपमें ये दोनों आश्चर्यजनक बातें हैं, अत मैं इसका यथार्थ रहस्य सुनना चाहता हूँ; क्योंकि मैं इस शवको आपके योग्य आहार नहीं मानता हूँ"
नरेध्वर! जब कौतूहलवश मैंने मधुर वाणीमें उन स्वर्गीय पुरुषसे इस प्रकार पूछा, तब मेरी बातें सुनकर उन्होंने यह सब कुछ मेरे सामने बताया
