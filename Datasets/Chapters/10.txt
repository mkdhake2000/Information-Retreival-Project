अंगदेशमें ऋष्यश्रृंगके आने तथा शान्ताके साथ विवाह होनेके प्रसंगका कुछ विस्तारके साथ वर्णन  राजाकी आज्ञा पाकर उस समय सुमन्त्रने इस प्रकार कहना आरम्भ किया--“राजन्! रोमपादके मन्रियोंने ऋष्यश्रृंगको वहाँ जिस प्रकार और जिस उपायसे बुलाया था, वह सब मैं बता रहा हूँ। आप मन्त्रियोंसहित मेरी बात सुनिये
“उस समय अमात्योंसहित पुरोहितने राजा रोमपादसे कहा-- महाराज! हमलोगोंने एक उपाय सोचा है, जिसे काममें लानेसे किसी भी विघ्न-बाधाके आनेकी सम्भावना नहीं है
“ऋष्यश्रृंग मुनि सदा वनमें ही रहकर तपस्या और स्वाध्यायमें लगे रहते हैं। वे स्त्रियोंको पहचानतेतक नहीं हैं और विषयोंके सुखसे भी सर्वथा अनमिज्ञ हैं
“हम मनुष्योंके चित्तको मथ डालनेवाले मनोवाञ्छित विषयोंका प्रत्नोभन देकर उन्हें अपने नगरमें ले आयेंगे; अत इसके लिये शीघ्र प्रयल किया जाय
“यदि सुन्दर आभूषणोंसे विभूषित मनोहर रुपवाली वेश्याएँ वहाँ जाय॑ँ तो वे भाँति-भाँतिके उपायोंसे उन्हें लुभाकर इस नगरमें ले आयेंगी; अत इन्हें सत्कारपूर्वक भेजना चाहिये'
“यह सुनकर राजाने पुरोहितको उत्तर दिया, “बहुत अच्छा, आपलोग ऐसा ही करें।' आज्ञा पाकर पुरोहित और मन्त्रियोंने उस समय वैसी ही व्यवस्था की
“तब नगरकी मुख्य-मुख्य वेश्याएँ राजाका आदेश सुनकर उस महान् वनमें गयीं और मुनिके आश्रमसे थोड़ी ही दूरपर ठहरकर उनके दर्शनका उद्योग करने लगीं
“मुनिकुमार ऋष्यश्रृंग बड़े ही घीर स्वभावके थे। सदा आश्रममें ही रहा करते थे। उन्हें सर्वदा अपने पिताके पास रहनेमें ही अधिक सुख मिलता था। अत वे कभी आश्रमके बाहर नहीं निकलते थे
“उन तपस्वी ऋषिकुमारने जन्मसे लेकर उस समयतक पहले कभी न तो को स्त्री देखी थी और न पिताके सिवा दूसरे किसी पुरुषका ही दर्शन किया था। नगर या शाष्ट्रके गाँवोंमें उत्पन्न हुए दूसरे-दूसरे प्राणियोंको भी वे नहीं देख पाये थे
“तदनन्तर एक दिन विभाण्डककुमार ऋष्यश्रृंग अकस्मात् घूमते-फिरते उस स्थानपर चले आये, जहाँ वे वेश्याएँ ठहरी हु/ थीं। वहाँ उन्होंने उन सुन्दरी वनिताओंको देखा
“उन प्रमदाओंका वेष बड़ा ही सुन्दर और अद्भुत था। वे मीठे स्वरमें गा रही थीं। ऋषिकुमारको आया देख सभी उनके पास चली आयीं और इस प्रकार पूछने लगीं--
“ब्रह्मन्! आप कौन हैं? कया करते हैं? तथा इस निर्जन वनमें आश्रमसे इतनी दूर आकर अकेले क्यों विचर रहे हैं? यह हमें बताइये। हमलोग इस बातको जानना चाहती हैं!
“ऋष्यश्रृंगने वनमें कभी स्त्रियोंका रूप नहीं देखा था और वे स्त्रियाँ तो अत्यन्त कमनीय रुपसे सुशोभित थीं; अत उन्हें देखकर उनके मनमें स्नेह उत्पन्न हो गया। इसलिये उन्होंने उनसे अपने पिताका परिचय देनेका विचार किया
“वे बोले-- मेरे पिताका नाम विभाण्डक मुनि है। मैं उनका औरस पुत्र हूँ। मेरा ऋष्यश्रृंग नाम और तपस्या आदि कर्म इस भूमण्डलमें प्रसिद्ध है
“यहाँ पास ही मेरा आश्रम है। आपलोग देखनेमें परम सुन्दर हैं। (अथवा आपका दर्शन मेरे लिये शुभकारक है।) आप मेरे आश्रमपर चलें। वहाँ मैं आप सब लोगोंकी विधिपूर्वक पूजा करूँगाः
“ऋषिकुमारकी यह बात सुनकर सब उनसे सहमत हो गयीं। फिर वे सब सुन्दरी स्त्रियाँ उनका आश्रम देखनेके लिये वहाँ गयीं
“वहाँ जानेपर ऋषिकुमारने “यह अर्ध्य है, यह पाद्य है तथा यह भोजनके लिये फल-मूल प्रस्तुत है” ऐसा कहते हुए उन सबका विधिवत् पूजन किया
“ऋषिकी पूजा स्वीकार करके वे सभी वहाँसे चली जानेको उत्सुक हु। उन्हें विभाण्डक मुनिका भय लग रहा था, इसलिये उन्होंने शीघ्र ही वहाँसे चली जानेका विचार किया
“वे बोलीं-- “ब्रह्मन! हमारे पास भी ये उत्तम-उत्तम फल हैं। विप्रवर! इन्हें प्रहण कीजिये। आपका कल्याण हो। इन फलोंको शीघ्र ही खा लीजिये, विलम्ब न कीजिये'
“ऐसा कहकर उन सबने हर्षमें भरकर ऋषिका आलिंगन किया और उन्हें खानेयोग्य भाँति- भाँतिके उत्तम पदार्थ तथा बहुत-सी मिठाइयाँ दीं
“उनका रसास्वादन करके उन तेजस्वी ऋषिने समझा कि ये भी फल हैं; क्योंकि उस दिनके पहले उन्होंने कभी वैसे पदार्थ नहीं खाये थे। भला, सदा वनमें रहनेवालोंके लिये वैसी  वस्तुओंके स्वाद लेनेका अवसर ही कहाँ है
“तत्पश्चात् उनके पिता विभाण्डक मुनिके डरसे डरी हु वे स्त्रियाँ व्रत और अनुष्ठानकी बात बता उन ब्राह्मणकुमारसे पूछकर उसी बहाने वहाँसे चली गयी
“उन सबके चले जानेपर काश्यपकुमार ब्राह्मण ऋष्यश्रृंग मन-ही-मन व्याकुल हो उठे और बड़े दुःखसे इधर-उधर टहलने लगे
“तदनन्तर दूसरे दिन फिर मनसे उन्हींका बारम्बार चिन्तन करते हुए शक्तिशाली विभाण्डककुमार श्रीमान् ऋष्यश्रृंग उसी स्थानपर गये, जहाँ पहले दिन उन्होंने वस्त्र और आमभूषणोंसे सजी हुई/इ उन मनोहर रूपवाली वेश्याओंको देखा था
“ब्राह्मण ऋष्यश्रृंगको आते देख तुरंत ही उन वेश्याओंका हृदय प्रसन्नतासे खिंल उठा। वे सब-की-सब उनके पास जाकर उनसे इस प्रकार कहने लगीं-- 'सौम्य! आओ, आज हमारे आश्रमपर चलो
यद्यपि यहाँ नाना प्रकारके फल-मूल बहुत मिलते हैं तथापि वहाँ भी निश्चय ही इन सबका विशेषरूपसे प्रबन्ध हो सकता है'
“उन सबके मनोहर वचन सुनकर ऋष्यश्रृंग उनके साथ जानेको तैयार हो गये और वे स्त्रियाँ उन्हें अंगदेशमें ले गयीं
“उन महात्मा ब्राह्मणके अंगदेशमें आते ही इन्द्रने सम्पूर्ण जगत्को प्रसन्न करते हुए सहसा पानी बरसाना आरम्भ कर दिया
“वर्षासे ही राजाको अनुमान हो गया कि वे तपस्वी ब्राह्मणकुमार आ गये। फिर बड़ी विनयके साथ राजाने उनकी अगवानी की और पृथ्वीपर मस्तक टेककर उन्हें साष्टांग प्रणाम किया
“फिर एकाग्रचित्त होकर उन्होंने ऋषिको अर्घ्य निवेदन किया तथा उन विप्रशिरोमणिसे वरदान माँगा, भगवन्! आप और आपके पिताजीका कृपाप्रसाद मुझे प्राप्त हो।” ऐसा उन्होंने इसलिये किया कि कहीं कपटपूर्वक यहाँतक लाये जानेका रहस्य जान लेनेपर विप्रवर ऋष्यश्रृंग अथवा विभाण्डक मुनिके मनमें मेरे प्रति क्रोध न हो
“तत्पश्चात् ऋष्यश्रृंगको अन्तपुरमें ले जाकर उन्होंने शान्तचित्तसे अपनी कन्या शान्ताका उनके साथ विधिपूर्वक विवाह कर दिया। ऐसा करके राजाको बड़ी प्रसन्नता हुएड
“इस प्रकार महातेजस्वी ऋष्यश्रृंग राजासे पूजित हो सम्पूर्ण मनोवाज्छित भोग प्राप्त कर अपनी घर्मपली शान्ताके साथ वहाँ रहने लगे'
