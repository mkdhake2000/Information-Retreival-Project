श्रीरामके टाल देनेपर शूर्पणखाका लक्ष्मणसे प्रणययाचना करना, फिर उनके भी टालनेपर उसका सीतापर आक्रमण और लक्ष्मणका उसके नाक-कान काट लेना  श्रीरामने कामपाशसे बँधी हुः/इ उस शूर्पणखासे अपनी इच्छाके अनुसार मघुर वाणीमें मन्द-मन्द मुसकराते हुए कहा-..
“आदरणीया देवि! मैं विवाह कर चुका हूँ। यह मेरी प्यारी पतली विद्यमान है। तुम-जैसी स्त्रियोंके लिये तो सौतका रहना अत्यन्त दुःखदायी ही होगा
“ये मेरे छोटे भाएइ श्रीमान् लक्ष्मण बड़े शीलवान्, देखनेमें प्रिय लगनेवाले और बल- पराक्रमसे सम्पन हैं। इनके साथ स्त्री नहीं है। ये अपूर्व गुणोंसे सम्पन्न हैं। ये तरुण तो हैं ही, इनका रूप भी देखनेमें बड़ा मनोरम है। अत यदि इन्हें भार्याकी चाह होगी तो ये ही तुम्हारे इस सुन्दर रुपके योग्य पति होंगे
“विशाललोचने! वरारोहे! जैसे सूर्यकी प्रभा मेरुपर्वतका सेवन करती है, उसी प्रकार तुम मेरे इन छोटे भाड़ लक्ष्मणको पतिके रूपमें अपनाकर सौतके भयसे रहित हो इनकी सेवा करो!
श्रीरामचन्द्रजीके ऐसा कहनेपर वह कामसे मोहित हु#इ राक्षसी उन्हें छोड़कर सहसा लक्ष्मणके पास जा पहुँची और इस प्रकार बोली--
“लक्ष्मण! तुम्हारे इस सुन्दर रुपके योग्य मैं ही हूँ, अत मैं ही तुम्हारी परम सुन्दरी भार्या हो सकती हूँ। मुझे अड्जीकार कर लेनेपर तुम मेरे साथ समूचे दण्डकारण्यमें सुखपूर्वक विचरण कर सकोगे!
उस राक्षसीके ऐसा कहनेपर बातचीतमें निपुण सुमित्राकुमार लक्ष्मण मुसकराकर सूप-जैसे नखवाली उस निशाचरीसे यह युक्तियुक्त बात बोले--
“लाल कमलके समान गौर वर्णवाली सुन्दरि! मैं तो दास हूँ, अपने बड़े भाड़ भगवान् श्रीरामके अधीन हूँ, तुम मेरी स्त्री होकर दासी बनना क्यों चाहती हो?
“विशाललोचने! मेरे बड़े मैया सम्पूर्ण ऐश्व्यों (अथवा सभी अभीष्ट वस्तुओं) से सम्पन हैं। तुम उन्हींकी छोटी स्त्री हो जाओ। इससे तुम्हारे समी मनोरथ सिद्ध हो जायँगे और तुम सदा  प्रसन्न रहोगी। तुम्हारे रूप-रंग उन्हींके योग्य निर्मल हैं
“कुरूप, ओछी, विकृत, घँसे हुए पेटवाली और वृद्धा भार्याको त्यागकर ये तुम्हें ही सादर ग्रहण करेंगे"
“सुन्दर कटिप्रदेशवाली वरवर्णिनि! कौन ऐसा बुद्धिमान् मनुष्य होगा, जो तुम्हारे इस श्रेष्ठ रूपको छोड़कर मानवकन्याओंसे प्रेम करेगा?”
लक्ष्मणके इस प्रकार कहनेपर परिहासको न समझनेवाली उस लंबे पेटवाली विकराल राक्षसीने उनकी बातको सच्ची माना
वह पर्णशालामें सीताके साथ बैठे हुए शत्रुसंतापी दुर्जय वीर श्रीरामचन्द्रजीके पास लौट आयी और कामसे मोहित होकर बोली-..
'राम! तुम इस कुरूप, ओछी, विकृत, घँसे हुए पेटवाली और वृद्धाका आश्रय लेकर मेरा विशेष आदर नहीं करते हो
“अत आज तुम्हारे देखते-देखते मैं इस मानुषीको खा जाऊँगी और इस सौतके न रहनेपर तुम्हारे साथ सुखपूर्वक विचरण करूँगी'
ऐसा कहकर दहकते हुए अंगारोंके समान नेत्रोंवाली शूर्पणखा अत्यन्त क्रोधमें भरकर मृगनयनी सीताकी ओर झपटी, मानो को#इ बड़ी भारी उल्का रोहिणी नामक तारेपर टूट पड़ी हो
महाबली श्रीरामने मौतके फंदेकी तरह आती हुईइ उस राक्षसीको हुंकारसे रोककर कुपित हो लक्ष्मणसे कहा-- 'सुमित्रानन्दन! क्रूर कर्म करनेवाले अनारयोंसे किसी प्रकारका परिहास भी नहीं करना चाहिये। सौम्य! देखो न, इस समय सीताके प्राण किसी प्रकार बड़ी मुश्किलसे बचे हैं
'पुरुषसिंह! तुम्हें इस कुरूपा, कुलटा, अत्यन्त मतवाली और लंबे पेटवाली राक्षसीको कुरूप-- किसी अड्से हीन कर देना चाहिये'
श्रीरामचन्द्रजीके इस प्रकार आदेश देनेपर क्रोधमें भरे हुए महाबली लक्ष्मणने उनके देखते- देखते म्यानसे तलवार खींच ली और शूर्पणखाके नाक-कान काट लिये
नाक और कान कट जानेपर भयंकर राक्षसी शूर्पणखा बड़े जोरसे चिल्लाकर जैसे आयी थी, उसी तरह वनमें भाग गयी
खूनसे भीगी हुःइ वह महाभयंकर एवं विकराल रूपवाली निशाचरी नाना प्रकारके स्वरोंमें जोर-जोरसे चीत्कार करने लगी, मानो वर्षाकालमें मेघोंकी घटा गर्जन-तर्जन कर रही हो
वह देखनेमें बड़ी भयानक थी। उसने अपने कटे हुए अड्डोंसे बारंबार खूनकी घारा बहाते और दोनों भुजाएँ ऊपर उठाकर चिग्घाड़ते हुए एक विशाल वनके भीतर प्रवेश किया
लक्ष्मणके द्वारा कुरप की गयी शूर्पणखा वहाँसे भागकर राक्षससमूहसे घिरे हुए भयंकर तेजवाले जनस्थाननिवासी श्राता खरके पास गयी और जैसे आकाशसे बिजली गिरती है, उसी प्रकार वह पृथ्वीपर गिर पड़ी
खरकी वह बहन रक््तसे नहा गयी थी और भय तथा मोहसे अचेत-सी हो रही थी। उसने वनमें सीता और लक्ष्मणके साथ श्रीरामचन्द्रजीके आने और अपने कुरूप किये जानेका सारा वृत्तान्त खरसे कह सुनाया
