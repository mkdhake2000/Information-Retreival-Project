रावणकी आज्ञासे इन्द्रजित्का घोर युद्ध तथा उसके वधके विषयमें श्रीराम और लक्ष्मणकी बात  मकराक्षको मारा गया सुनकर समरविजयी रावण महान् रोषसे भरकर दाँत पीसने लगा
कुपित हुआ वह निशाचर उस समय वहाँ इस चिन्तामें पड़ गया कि अब क्या करना चाहिये। उसने अत्यन्त क्रोधसे भरकर अपने पुत्र इन्द्रजित्को युद्धेके लिये जानेकी आज्ञा दी
वह बोला--“वीर! तुम महापराक्रमी राम और लक्ष्मण दोनों भाइयोंको छिपकर या प्रत्यक्षरूपसे मार डालो; क्योंकि तुम बलमें सर्वथा बढ़े-चढ़े हो
“जिसके पराक्रमकी कहीं तुलना नहीं है, उस इन्द्रको भी तुम युद्धमें परास्त कर देते हो; फिर उन दो मनुष्योंको रणभूमिमें अपने सामने पाकर क्यों नहीं मार सकोगे?”
राक्षसराज रावणके ऐसा कहनेपर इन्द्रजित्ते पिताकी आज्ञा शिरोधार्य की और यज्ञभूमिमें जाकर अग्निकी स्थापना करके उसमें विधिपूर्वक हवन किया
उसके अग्निमें हवन करते समय लाल वस्त्र घारण किये बहुत-सी स्त्रियाँ घबरायी हुईड उस स्थानपर आयीं, जहाँ वह रावणपुत्र हवन कर रहा था
उसके तलवार आदि शस्त्र ही सरपत--कुशास्तरणका काम दे रहे थे, बहेढ़ेकी लकड़ी समिधघा थी, लाल वस्त्र और लोहेका ख्ुवा--ये सब वस्तुएँ उपयोगमें त्वायी गयी थीं
उसने तोमरसहित शस्त्ररूपी सरपत अग्निके चारों ओर बिछा दिये। उसके बाद काले रंगके जीवित बकरेका गला पकड़कर उसे अग्निमें होम दिया
एक ही बार किये गये उस होमसे अग्नि प्रज्वलित हो उठी, उसमें घुआँ नहीं था और बड़ी- बड़ी लपटें उठ रही थीं। उस अग्निमें वे सभी चिह्न प्रकट हुए, जो विजयकी सूचना देते थे
उस समय तपाये हुए सुवर्णके समान कान्तिमान् अग्निदेवने स्वयं प्रकट होकर हविष्य ग्रहण किया। उनकी ज्वाला दक्षिणावर्त होकर निकल रही थी
अभग्निमें आहुति दे आभिचारिक यज्ञ-सम्बन्धी देवता, दानव तथा राक्षसोंको तृप्त करनेके पश्चात् इन्द्रजित् अन्तर्धान होनेकी शक्तिसे सम्पन्न सुन्दर रथपर आरुढ़ हुआ
चार घोड़ों, पैने बाणों तथा अपने भीतर रखे हुए विशाल घनुषसे युक्त वह उत्तम रथ बड़ी शोभा पा रहा था
उसके सब सामान सोनेके बने हुए थे, अत वह रथ अपने स्वरूपसे प्रज्वलित-सा जान पड़ता था। उसमें मृण, अर्धचन्द्र और पूर्णचन्द्र अड्धित किये गये थे, जिनसे उसकी सजावट आकर्षक दिखायी देती थी
इन्द्रजित्का ध्वज प्रज्वलित अग्निके समान दीप्तिमान् था। उसमें सोनेके बड़े-बड़े कड़े पहनाये गये थे और उसे नीलमसे अलंकृत किया गया था
उस सूर्यतुल्य तेजस्वी रथ और ब्रह्मास्त्रसे सुरक्षित हुआ वह महाबली रावणकुमार इन्द्रजित् दूसरोंके लिये दुर्जनय हो गया था
समरविजयी इन्द्रजित् नगरसे निकलकर निर्क्रति-देवता-सम्बन्धी मन्त्रोंसे अग्निमें आहुति दे अन्तर्धानकी शक्तिसे सम्पन्न हो इस प्रकार बोला--
"जो व्यर्थ ही वनमें आये हैं (अथवा झूठे ही तपस्वीका बाना घारण किये हुए हैं), उन दोनों भाईइ राम और लक्ष्मणको आज रणमूमिमें मारकर मैं अपने पिता रावणको उत्कृष्ट जय प्रदान करूँगा
“आज राम और लक्ष्मणको मारकर पृथ्वीको वानरोंसे सूनी करके मैं पिताको परम संतोष दूँगा।' ऐसा कहकर वह अदृश्य हो गया
तत्पश्चात् दशमुख रावणसे प्रेरित हो इन्द्रशत्रु इन्द्रजित् कुपित होकर रणभूमिमें आया। उसके हाथमें घनुष और तीखे नाराच थे
युद्धस्थलमें आकर उस निशाचरने वानरोंके बीचमें खड़े हो बाण-समूहोंकी वर्षा करते हुए महापराक्रमी वीर श्रीराम और लक्ष्मणको वहाँ (ऊँचे और मोटे कंधोंसे युक्त होनेके कारण) तीन सिरवाले नागोंके समान देखा
“ये ही वे दोनों हैं' ऐसा सोचकर इन्द्रजित्ते अपने घनुषपर प्रत्यञ्ञा चढ़ायी और जलकी वर्षा कलेवाले मेघकी भाँति अपनी बाण-घाराओंसे सम्पूर्ण दिशाओंको भर दिया
ठग  उसका रथ आकाशमें खड़ा था और श्रीराम तथा लक्ष्मण युद्धभूमिमें विराजमान थे। उन दोनोंकी दृष्टिसे ओझल होकर वह राक्षस उन्हें पैने बाणोंसे बीघने लगा
उसके बाणोंके वेगसे व्याप्त हुए श्रीराम और लक्ष्मणने भी अपने-अपने घनुषपर बाणोंका संघान करके दिव्य अस्त्र प्रकट किये। 
उन महाबली बन्धुओंने सूर्यतुल्य तेजस्वी बाणसमूहोंसे आकाशको आच्छादित करके भी इन्द्रजित्का अपने बाणोंसे स्पर्श नहीं किया
उस तेजस्वी राक्षसने मायासे घृूमजनित अन्धकारकी सृष्टि की और आकाशको ढक दिया। साथ ही कुहरेका अन्धकार फैलाकर दिशाओंको भी ढक दिया
उसकी प्रत्यद्चाकी टंकार नहीं सुनायी देती थी। पहियोंकी घर्घराहट तथा घोड़ोंकी टापकी आवाज भी कानोंमें नहीं पड़ती थी और सब ओर विचरते हुए उस राक्षसका रूप भी दृष्टिगोचर नहीं होता था
महाबाहु इन्द्रजित् उस घने अन्धकारमें जहाँ दृष्टि काम नहीं करती थी, पत्थरोंकी अद्भुत वृष्टिके समान नाराच नामक बाणोंकी वर्षा करने लगा
समराड्गणमें कुपित हुए उस रावणकुमारने वरदानमें प्राप्त हुए सूर्यतुल्य तेजस्वी बाणोंद्वारा श्रीरामचन्द्रजीके सम्पूर्ण अड़ोंमें घाव कर दिया
जैसे दो पर्वतोंपर जलकी घाराएँ बरस रही हों, उसी प्रकार उन दोनों नरश्रेष्ठ वीरोंपर नाराचोंकी मार पड़ने लगी। उसी अवस्थामें वे दोनों वीर भी सोनेके पंखोंसे सुशोमित तीखे बाण छोड़ने लगे
वे कट्डूपत्रयुक्त बाण आकाशमें पहुँचकर रावणकुमार इन्द्रजित्को क्षत-विक्षत करके रकतमें डूबे हुए पृथ्वीपर गिर पड़ते थे
बाणसमूहोंसे अत्यन्त देदीप्यमान वे दोनों नरश्रेष्ठ वीर अपने ऊपर गिरते हुए सायकोंको अनेक भल्ल मारकर काट गिराते थे
जिस ओरसे तीखे बाण आते दिखायी देते, उसी ओर वे दोनों भारइ दशरथकुमार श्रीराम और लक्ष्मण अपने उत्तम अस्त्रोंको चलाया करते थे
अतिरथी वीर रावणपुत्र इन्द्रजित् अपने रथके द्वारा सम्पूर्ण दिशाओंमें दौड़ लगाता और बड़ी फुर्तीसे अस्त्र चलाता था। उसने अपने पैने बाणोंद्वारा उन दोनों दशरथकुमारोंको घायल  कर दिया
उसके सोनेके पंखवाले सुदृढ़ सायकोंद्वारा अत्यन्त घायल रकतरज्जित हो खिले हुए पलाशवृक्षोंके समान प्रतीत होते थे
हुए वे दोनों वीर दशरथकुमार
इन्द्रजित्की वेगपूर्ण गति, रूप, घनुष और बाणोंको कोइ देख नहीं पाता था। मेघोंकी घटामें छिपे हुए सूर्यकी भाँति उसकी कोरश'इ भी बात किसीको ज्ञात नहीं हो पाती थी
उसके द्वारा घायल और आहत होकर कितने ही वानर अपने प्राणोंसे हाथ घो बैठे तथा  सैकड़ों योद्धा मरकर पृथ्वीपर गिर पड़े
तब लक्ष्मणको बड़ा क्रोध हुआ और उन्होंने अपने भाइसे कहा-- “आर्य! अब मैं समस्त  राक्षसोंके संहारके लिये ब्रह्मास्त्रका प्रयोग करूँगा'
उनकी यह बात सुनकर श्रीरामने शुभलक्षणसम्पन्न लक्ष्मणसे कहा-- 'भाई#इ! एकके कारण भूमण्डलके समस्त राक्षसोंका वध करना तुम्हारे लिये उचित नहीं है
