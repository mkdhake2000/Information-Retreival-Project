च्यवन मुनिका शत्रुघ्नको लवणासुरके शूलकी शक्तिका परिचय देते हुए राजा मान्धाताके बधका प्रसंग सुनाना  एक दिन रातके समय शमत्रुघ्नने भृगुनन्दन ब्रह्मर्षि च्यवनसे पूछा-- “ब्रह्मन्! लवणासुरमें कितना बल है? उसके शूलमें कितनी शक्ति है? उस उत्तम शूलके द्वारा उसने इन्द्र-युद्धमोें आये हुए किन-किन योद्धाओंका वध किया है?”
महात्मा शत्रुघ्ननीका यह वचन सुनकर महातेजस्वी च्यवनने उन रघुकुलनन्दन राजकुमारसे कहा--
'रघुनन्दन! इस लवणासुरके कर्म असंख्य हैं। उनमेंसे एक ऐसे कर्मका वर्णन किया जाता है, जो इक्ष्वाकुवंशी राजा मान्धाताके ऊपर घटित हुआ था। तुम उसे मेरे मुँहसे सुनो
'पूर्वकालकी बात है अयोध्यापुरीमें युवनाश्चके पुत्र राजा मान्धाता राज्य करते थे। वे बढ़े बलवान, पराक्रमी तथा तीनों लोकोंमें विख्यात थे
“उन पृथिवीपति नरेशने सारी पृथ्वीको अपने अधिकारमें करके यहाँसे देवलोकपर विजय पानेका उद्योग आरम्भ किया
“राजा मान्धाताने जब देवलोकपर विजय पानेकी इच्छासे उद्योग आरम्भ किया, तब इन्द्र तथा महामनस्वी देवताओंको बड़ा भय हुआ
“मैं इन्द्रका आधा सिंहासन और उनका आधा राज्य लेकर भूमण्डलका राजा हो देवताओंसे वन्दित होकर रहूँगा' ऐसी प्रतिज्ञा करके वे स्वर्गलोकपर जा चढ़े
“उनके खोटे अभिप्रायको जानकर पाकशासन इन्द्र उन युवनाश्र पुत्र मान्धाताके पास गये और उन्हें शान्तिपूर्वक समझाते हुए इस प्रकार बोले--
“पुरुषप्रवर! अभी तुम सारे मत््यलोकके भी राजा नहीं हो। समूची पृथ्वीको वशमें किये बिना ही देवताओंका राज्य कैसे लेना चाहते हो
“वीर! यदि सारी पृथ्वी तुम्हारे वशमें हो जाय तो तुम सेवकों, सेनाओं और सवारियोंसहित यहाँ देवलोकका राज्य करना!
“ऐसी बातें कहते हुए इन्द्रसे मान्धाताने पूछा-- 'देवराज! बताइये तो सही, इस पृथ्वीपर कहाँ मेरे आदेशकी अवहेलना होती है'
“तब इन्द्रने कहा-- “निष्पाप नरेश! मधुवनमें मधुका पुत्र लवणासुर रहता है। वह तुम्हारी आज्ञा नहीं मानता!
“इन्द्रकी कही हुःइ यह घोर अप्रिय बात सुनकर राजा मान्धाताका मुख लज्जासे झुक गया। वे कुछ बोल न सके
“वे नरेश इन्द्रसे विदा ले मुँह लटकाये वहाँसे चल दिये और पुन इस मत्र्यलोकमें ही आ पहुँचे
उन्होंने अपने हृदयमें अमर्ष भर लिया। फिर वे शत्रुदमन मान्धाता मधुके पुत्रको वशमें करनेके लिये सेवक, सेना और सवारियोंसहित उसकी राजघानीके समीप आये
“उन पुरुषप्रवर नरेशने युद्धकी इच्छासे लवणके पास अपना दूत भेजा
“दूतने वहाँ जाकर मघुके पुत्रको बहुत-से कटुवचन सुनाये। इस तरह कठोर बातें कहते हुए उस दूतको वह राक्षस तुरंत खा गया
“जब दूतके लौटनेमें वित्लम्ब हुआ, तब राजा बढ़े क्रुरुद्ध हुए और बाणोंकी वर्षा करके उस राक्षमको सब ओरसे पीड़ित करने लगे
“तब लवणासुरने हँसकर हाथसे वह शूल उठाया और सेवकोंसहित राजा मान्धाताका वध करनेके लिये उस उत्तम अस्त्रको उनके ऊपर छोड़ दिया
“वह चमचमाता हुआ शूल सेवक, सेना और सवारियोंसहित राजा मान्धाताको भस्म करके फिर लवणासुरके हाथमें आ गया
“इस प्रकार सारी सेना और सवारियोंके साथ महाराज मान्धाता मारे गये। सौम्य! उस शूलकी शक्ति असीम और सबसे बढ़ी-चढ़ी है
“राजन्! कल सबेरे जबतक वह राक्षस उस अस्त्रको न ले, तबतक ही शीघ्रता करनेपर तुम निसंदेह उसका वध कर सकोगे और इस प्रकार निश्चय ही तुम्हारी विजय होगी
“तुम्हारे द्वारा यह कार्य सम्पन्न होनेपर समस्त लोकोंका कल्याण होगा। नरश्रेष्ठ। इस तरह मैंने तुम्हें दुरातम्मा लवणका सारा बल बता दिया और उसके शूलकी भी घोर एवं असीम  शक्तिका परिचय दे दिया। पृथ्वीनाथ! इन्द्रके प्रयलसे उसी शूलके द्वारा राजा मान्धाताका विनाश हुआ था
'महात्मन्! कल सबेरे जब वह शूल लिये बिना ही मांसका संग्रह करनेके लिये निकलेगा, तभी तुम उसका वध कर डालोगे, इसमें संशय नहीं है। नरेन्द्र! अवश्य तुम्हारी विजय होगी'
