श्रीरामका हनुमान्जीको अँगूठी देकर भेजना  सुग्रीवने हनुमान्जीके समक्ष विशेषर्पसे सीताके अन्वेषणरूप प्रयोजनको उपस्थित किया; क्योंकि उन्हें यह टूढ़ विश्वास था कि वानरश्रेष्ठ हनुमानजी इस कार्यको सिद्ध कर सकेंगे
समस्त वानरोंके स्वामी सुग्रीवने अत्यन्त प्रसन्न होकर परम पराक्रमी वायुपुत्र हनुमान्से इस प्रकार कहा--
कपिश्रेष्ठ! पृथ्वी, अन्तरिक्ष, आकाश, देवलोक अथवा जलमें भी तुम्हारी गतिका अवरोध मैं कभी नहीं देखता हूँ
“असुर, गन्धर्व, नाग, मनुष्य, देवता, समुद्र तथा पर्वतोंसहित सम्पूर्ण लोकोंका तुम्हें ज्ञान है
“वीर! महाकपे! सर्वत्र अबाधित गति, वेग, तेज और फुर्ती--ये सभी सद्गुण तुममें अपने महापराक्रमी पिता वायुके ही समान हैं
“इस भूमण्डलमें को#ड भी प्राणी तुम्हारे तेजकी समानता करनेवाला नहीं है; अत जिस प्रकार सीताकी उपलब्धि हो सके, वह उपाय तुम्हीं सोचो
“हनुमन्! तुम नीतिशास्त्रके पण्डित हो। एकमात्र तुम्हींमें बल, बुद्धि, पराक्रम, देश- कालका अनुसरण तथा नीतिपूर्ण बर्ताव एक साथ देखे जाते हैं'
सुग्रीवकी बात सुनकर श्रीरामचन्द्रजीको यह ज्ञात हुआ कि इस कार्यकी सिद्धिका सम्बन्ध --इसे पूर्ण करनेका सारा भार हनुमान्पर ही है। उन्होंने स्वयं भी यह अनुभव किया कि हनुमान् इस कार्यको सफल कजेमें समर्थ हैं। फिर वे इस प्रकार मन-ही-मन विचार करने लगे--.
“वानरराज सुग्रीव सर्वथा हनुमान्पर ही यह भरोसा किये बैठे हैं कि ये ही निश्चितरूपसे हमारे इस प्रयोजनको सिद्ध कर सकते हैं। स्वयं हनुमान् भी अत्यन्त निश्चितरूपसे इस कार्यको सिद्ध करनेका विश्वास रखते हैं
“इस प्रकार कार्योद्वारा जिनकी परीक्षा कर ली गयी है तथा जो सबसे श्रेष्ठ समझे गये हैं, वे हनुमान् अपने स्वामी सुग्रीवके द्वारा सीताकी खोजके लिये भेजे जा रहे हैं। इनके द्वारा इस कार्यके फलका उदय (सीताका दर्शन) होना निश्चित है'
ऐसा विचारकर महातेजस्वी श्रीरामचन्द्रजी कार्यसाधनके उद्योगमें सर्वश्रेष्ठ हनुमान्जीकी ओर दृष्टिपात करके अपनेको कृतार्थ-सा मानते हुए प्रसन्न हो गये। उनकी सारी इन्द्रियाँ और मन हर्षसे खिल उठे
तदनन्तर शत्रुओंको संताप देनेवाले श्रीरामने प्रसनन्नतापूर्वक अपने नामके अक्षरोंसे सुशोभित एक अँगूठी हनुमान्जीके हाथमें दी, जो राजकुमारी सीताको पहचानके रूपमें अर्पण करनेके लिये थी
अँगूठी देकर वे बोले-- “कपिश्रेष्ठ! इस चिह्॒के द्वारा जजककिशोरी सीताको यह विश्वास हो जायगा कि तुम मेरे पाससे ही गये हो। इससे वह भय त्यागकर तुम्हारी ओर देख सकेगी
“वीरवर! तुम्हारा उद्योग, घैर्य, पराक्रम और सुग्रीवका संदेश--ये सब मुझे इस बातकी सूचना-सी दे रहे हैं कि तुम्हारे द्वारा कार्यकी सिद्धि अवश्य होगी
वानस्श्रेष्ठ हनुमान्ने वह अँगूठी लेकर उसे मस्तकपर रखा और फिर हाथ जोड़कर श्रीरामके चरणोंमें प्रणाम करके वे वानरशिरोमणि वहाँसे प्रस्थित हुए
उस समय वीर-वानर पवनकुमार हनुमान् अपने साथ वानरोंकी उस विशाल सेनाको ले जाते हुए उसी तरह शोभा पाने लगे, जैसे मेघरहित आकाशमें विशुद्ध (निर्मल) मण्डलसे उपलक्षित चन्द्रमा नक्षत्र-समूहोंके साथ सुशोमित होता है
जाते हुए हनुमान्को सम्बोधित करके श्रीरामचन्द्रजीने फिर कहा-- “अत्यन्त बलशाली कपिश्रेष्ठ! मैंने तुम्हिरे बलका आश्रय लिया है। पवनकुमार हनुमान्! जिस प्रकार भी जनकनन्दिनी सीता प्राप्त हो सके, तुम अपने महान् बल-विक्रमसे वैसा ही प्रयल करो। अच्छा, अब जाओ!
