हनुमान्जीका श्रीरामके प्रभावका वर्णन करते हुए रावणको समझाना  महाबली दशमुख रावणकी ओर देखते हुए शक्तिशाली वानरशिरोमणि हनुमान्ने शान्तभावसे यह अर्थयुक्त बात कही-
'राक्षसराज! मैं सुग्रीवका संदेश लेकर यहाँ तुम्हारे पास आया हूँ। वानरराज सुग्रीव तुम्हारे भाड़ हैं। इसी नाते उन्होंने तुम्हारा कुशल-समाचार पूछा है
“अब तुम अपने भा महात्मा सुग्रीवका संदेश -- धर्म और अर्थयुक्त वचन, जो इहलोक और परलोकमें भी लाभदायक है, सुनो
“अभी हालमें ही दशरथनामसे प्रसिद्ध एक राजा हो गये हैं, जो पिताकी भाँति प्रजाके हितैषी, इन्द्रके समान तेजस्वी तथा रथ, हाथी, घोड़े आदिसे सम्पन्न थे
“उनके परम प्रिय ज्येष्ठ पुत्र महातेजस्वी, प्रभावशाली महाबाहु श्रीरामचन्द्रजी पिताकी आज्ञासे घर्ममार्गका आश्रय लेकर अपनी पतली सीता और भाईःइ लक्ष्मणके साथ दण्डकारण्यमें आये थे
'सीता विदेहदेशके राजा महात्मा जनककी पुत्री हैं। जनस्थानमें आनेपर श्रीरामपन्ती सीता कहीं खो गयी हैं
“राजकुमार श्रीराम अपने भा#इके साथ उन्हीं सीतादेवीकी खोज करते हुए ऋष्यमूक पर्वतपर आये और सुग्रीवसे मिले
"सुग्रीवने उनसे सीताको ढूँढ़ निकालनेकी प्रतिज्ञा की और श्रीरामने सुग्रीवको वानरोंका राज्य दिलानेका वचन दिया
“तत्पश्चात् राजकुमार श्रीरामचन्द्रजीने युद्धमोें वाल्लीको मारकर सुग्रीवको किष्किन्धाके राज्यपर स्थापित कर दिया। इस समय सुग्रीव वानरों और भालुओंके समुदायके स्वामी हैं
“वानरराज वालीको तो तुम पहलेसे ही जानते हो। उस वानरवीरको युद्धभूमिमें श्रीरामने एक ही बाणसे मार गिराया था
“अब सत्यप्रतिज्ञ सुग्रीव सीताको खोज निकालनेके लिये व्यग्र हो उठे हैं। उन वानरराजने समस्त दिशाओंमें वानरोंको भेजा है
“इस समय सैकड़ों, हजारों और लाखों वानर सम्पूर्ण दिशाओं तथा आकाश और पातालमें भी सीताजीकी खोज कर रहे हैं
“उन वानरवीरोंमेंसे कोइ गरुड़के समान वेगवान् हैं तो कोइ वायुके समान। उनकी गति कहीं नहीं रुकती। वे कपिवीर शीघ्रगामी और महान् बली हैं
"मेरा नाम हनुमान् है। मैं वायुदेवताका औरस पुत्र हूँ। सीताका पता लगाने और तुमसे मिलनेके लिये सौ योजन विस्तृत समुद्रको लाँघकर तीव्र गतिसे यहाँ आया हूँ। घूमते-घूमते तुम्हारे अन्तपुरमें मैंने जनकनन्दिनी सीताको देखा है
'महामते! तुम घर्म और अर्थके तत्त्वको जानते हो। तुमने बड़े भारी तपका संग्रह किया है। अत दूसरेकी स्त्रीको अपने घरमें रोक रखना तुम्हारे लिये कदापि उचित नहीं है
“धर्मविरुद्ध कार्यों में बहुत-से अनर्थ भरे रहते हैं। वे कर्ताका जड़मूलसे नाश कर डालते हैं। अत तुम-जैसे बुद्धिमान् पुरुष ऐसे कार्योंमें नहीं प्रवृत्त होते
“देवताओं और असुरोंमें भी कौन ऐसा वीर है, जो श्रीरामचन्द्रजीके क्रोध करनेके पश्चात् लक्ष्मणके छोड़े हुए बाणोंके सामने ठहर सके
“राजन! तीनों लोकोंमें एक भी ऐसा प्राणी नहीं है, जो भगवान् श्रीरामका अपराध करके सुखी रह सके
“इसलिये मेरी घर्म और अर्थके अनुकूल बात, जो तीनों कालोंमें हितकर है, मान लो और जानकीजीको श्रीरामचन्द्रजीके पास लौटा दो
"मैंने इन देवी सीताका दर्शन कर लिया। जो दुर्लभ वस्तु थी, उसे यहाँ पा लिया। इसके बाद जो कार्य शेष है, उसके साधनमें श्रीरघुनाथजी ही निमित्त हैं
"मैंने यहाँ सीताकी अवस्थाको लक्ष्य किया है। वे निरन्तर शोकमें डूबी रहती हैं। सीता तुम्हारे घरमें पाँच फनवाली नागिनके समान निवास करती हैं, जिन्हें तुम नहीं जानते हो
जैसे अत्यन्त विषमिश्रित अन्न्नको खाकर कोइ उसे बलपूर्वक नहीं पचा सकता, उसी प्रकार सीताजीको अपनी शक्तिसे पचा लेना देवताओं और असुरोंके लिये भी असम्भव है
“तुमने तपस्याका कष्ट उठाकर घर्मके फलस्वरूप जो यह ऐश्वर्यका संग्रह किया है तथा शरीर और प्राणोंको चिरकालतक घारण करनेकी शक्ति प्राप्त की है, उसका विनाश करना उचित नहीं
“तुम तपस्याके प्रभावसे देवताओं और असुरोंद्वारा जो अपनी अवध्यता देख रहे हो, उसमें भी तपस्याजनित यह घर्म ही महान् कारण है (अथवा उस अवध्यताके होते हुए भी तुम्हारे वघधका दूसरा महान् कारण उपस्थित है)
'राक्षसराज! सुग्रीव और श्रीरामचन्द्रजी न तो देवता हैं, न यक्ष हैं और न राक्षस ही हैं। श्रीरघुनाथजी मनुष्य हैं और सुग्रीव वानरोंके राजा। अत उनके हाथसे तुम अपने प्राणोंकी रक्षा कैसे करोगे?
'जो पुरुष प्रबल अधर्मके फलसे बँधा हुआ है, उसे घर्मका फल नहीं मिल्॒ता। वह उस अघर्मफलको ही पाता है। हाँ, यदि उस अधर्मके बाद किसी प्रबल घर्मका अनुष्ठान किया गया हो तो वह पहलेके अधर्मका नाशक होता है*
"तुमने पहले जो घ॒र्म किया था, उसका पूरा-पूरा फल तो यहाँ पा लिया, अब इस सीताहरणरूपी अधर्मका फल भी तुम्हें शीघ्र ही मिलेगा
“जनस्थानके राक्षसोंका संहार, वालीका वध और श्रीराम तथा सुग्रीवकी मैत्री--इन तीनों कार्योंको अच्छी तरह समझ लो। उसके बाद अपने हितका विचार करो
यद्यपि मैं अकेला ही हाथी, घोड़े और रथोंसहित समूची लड्जाका नाश कर सकता हूँ, तथापि श्रीरघुनाथजीका ऐसा विचार नहीं है--उन्होंने मुझे इस कार्यके लिये आज्ञा नहीं दी है
“जिन लोगोंने सीताका तिरस्कार किया है, उन शत्रुओंका स्वयं ही संहार करनेके लिये श्रीरामचन्द्रजीने वानरों और भालुओंके सामने प्रतिज्ञा की है
“भगवान् श्रीरामका अपराघ करके साक्षात् इन्द्र भी सुख नहीं पा सकते, फिर तुम्हारे-जैसे साधारण लोगोंकी तो बात ही क्या है?
“जिनको तुम सीताके नामसे जानते हो और जो इस समय तुम्हारे अन्तपुरमें मौजूद हैं, उन्हें सम्पूर्ण लड्ढाका विनाश करनेवाली कालरात्रि समझो
'सीताका शरीर घारण करके तुम्हारे पास कालकी फाँसी आ पहुँची है, उसमें स्वयं गला फँसाना ठीक नहीं है; अत अपने कल्याणकी चिन्ता करो
“देखो, अद्वालिकाओं और गलियोंसहित यह लझ्जापुरी सीताजीके तेज और श्रीरामकी क्रोधाग्निसि जलकर भस्म होने जा रही है (बचा सको तो बचाओ)
“इन मित्रों, मन्रियों, कुट्ुम्बीजनों , भाइयों, पुत्रों, हितकारियों, स्त्रियों, सुख-भोगके साधनों तथा समूची लड्ढाको मौतके मुखमें न झोंको
'राक्षसोंके राजाघिराज! मैं भगवान् श्रीरामका दास हूँ, दूत हूँ और विशेषत वानर हूँ। मेरी सच्ची बात सुनो--
“महायशस्वी श्रीरामचन्द्रजी चराचर प्राणियोंसहित सम्पूर्ण लोकोंका संहार करके फिर उनका नये सिरेसे निर्माण करनेकी शक्ति रखते हैं
“भगवान् श्रीराम श्रीविष्णुके तुल्य पराक्रमी हैं। देवता, असुर, मनुष्य, यक्ष, राक्षस, सर्प, विद्याधर, नाग, गन्धर्व, मृग, सिद्ध, किंनर, पक्षी एवं अन्य समस्त प्राणियोंमें कहीं किसी समय कोड भी ऐसा नहीं है, जो श्रीरघुनाथजीके साथ लोहा ले सके
“सम्पूर्ण ल्ोकोंके अधीश्वर राजसिंह श्रीरामका ऐसा महान् अपराध करके तुम्हारा जीवित रहना कठिन है
“निशाचरराज! श्रीरामचन्द्रजी तीनों लोकोंके स्वामी हैं। देवता, दैत्य, गन्धर्व, विद्याधर, नाग तथा यक्ष--ये सब मिलकर भी युद्धमें उनके सामने नहीं टिक सकते
“चार मुखोंवाले स्वयम्मू ब्रह्मा, तीन नेत्रोंवाले त्रिपुरनाशक रुद्र अथवा देवताओंके स्वामी महान् ऐश्वर्यशाली इन्द्र भी समराक्णमें श्रीरघुनाथजीके सामने नहीं ठहर सकते'
वीरभावसे निर्भयतापूर्वक भाषण करनेवाले महाकपि हनुमान्जीकी बातें बड़ी सुन्दर एवं युक्तियुक्त थीं, तथापि वे रावणको अप्रिय लगीं। उन्हें सुनकर अनुपम शक्तिशाली दशानन रावणने क्रोधसे आँखें तरेरकर सेवकोंको उनके वधके लिये आज्ञा दी
