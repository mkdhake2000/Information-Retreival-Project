एक ब्राह्मणका अपने मरे हुए बालकको राजद्वारपर लाना तथा राजाको ही दोषी बताकर विलाप करना  शत्रुघ्नको मथुरा भेजकर भगवान् श्रीराम भरत और लक्ष्मण दोनों भाइयोंके साथ घ॒र्मपूर्वक राज्यका पालन करते हुए बड़े सुख और आनन्दसे रहने लगे
तदनन्तर कुछ दिनोंके बाद उस जनपदके भीतर रहनेवाला एक बूढ़ा ब्राह्मण अपने मरे हुए बालकका शव लेकर राजद्वारपर आया
वह स्नेह और दुखसे आकुल हो नाना प्रकारकी बातें कहता हुआ रो रहा था और बार-बार “बेटा! बेटा!” की पुकार मचाता हुआ इस प्रकार विलाप करता था-..
हाय! मैंने पूर्वजन्ममें कौन-सा ऐसा पाप किया था, जिसके कारण आज इन आँखोंसे मैं अपने इकलौते बेटेकी मृत्यु देख रहा हूँ
“बेटा! अभी तो तू बालक था। जवान भी नहीं होने पाया था। केवल पाँच हजार दिन* (तेरह वर्ष दस महीने बीस दिन)-की तेरी अवस्था थी। तो भी तू मुझे दुख देनेके लिये असमयमें ही कालके गालमें चला गया
“वत्स! तेरे शोकसे मैं और तेरी माता-दोनों थोड़े ही दिनोंमें मर जायेंगे, इसमें संशय नहीं है
"मुझे याद नहीं पड़ता कि कभी मैंने झूठ बात मुँहसे निकाली हो। किसीकी हिंसा की हो अथवा समस्त प्राणियोंमेंसे किसीको भी कभी कष्ट पहुँचाया हो
“फिर आज किस पापसे मेरा यह बेटा पितृकर्म किये बिना इस बाल्यावस्थामें ही यमराजके घर चला गया
“श्रीरामचन्द्रजीके राज्यमें तो अकाल-मृत्युकी ऐसी भयंकर घटना न पहले कभी देखी गयी थी और न सुननेमें ही आयी थी
“निस्संदेह श्रीरामका ही को#ड महान् दुष्कर्म है, जिससे इनके राज्यमें रहनेवाले बालकोंकी मृत्यु होने लगी
“दूसरे राज्यमें रहनेवाले बालकोंको मृत्युसे भय नहीं है; अत राजन! मृत्युके वशमें पड़े हुए इस बालकको जीवित कर दो, नहीं तो मैं अपनी स्त्रीके साथ इस राजद्वारपर अनाथकी भाँति प्राण दे दूँगा। श्रीराम! फिर ब्रह्महत्याका पाप लेकर तुम सुखी होना
'महाबली नरेश! हम तुम्हारे राज्यमें बड़े सुखसे रहे हैं, इसलिये तुम अपने भाइयोंके साथ दीर्घजीवी होओगे
“श्रीराम! तुम्हारे अधीन रहनेवाले हमलोगोंपर यह बालक-मरणरूपी दुख सहसा आ पड़ा है, जिससे हम स्वयं भी कालके अधीन हो गये हैं; अत तुम्हारे इस राज्यमें हमें थोड़ा-सा भी सुख नहीं मिला
महात्मा इक्ष्वाकुवंशी नरेशोंका यह राज्य अब अनाथ हो गया है। श्रीरामको स्वामीके रूपमें पाकर यहाँ बालकोंकी मृत्यु अटल है
राजाके दोषसे जब प्रजाका विधिवत् पालन नहीं होता, तभी प्रजावर्गको ऐसी विपत्तियोंका सामना करना पड़ता है। राजाके दुराचारी होनेपर ही प्रजाकी अकाल-मृत्यु होती है
“अथवा नगरों तथा जनपदोंमें रहनेवाले लोग जब अनुचित कर्म--पापाचार करते हैं और वहाँ रक्षाकी कोरइ व्यवस्था नहीं होती, उन्हें अनुचित कर्मसे रोकनेके लिये कोइ उपाय नहीं किया जाता, तभी देशकी प्रजामें अकाल-मृत्युका भय प्राप्त होता है
“अत यह स्पष्ट है कि नगर या राज्यमें कहीं राजासे ही कोइ अपराध हुआ होगा; तभी इस तरह बालककी मृत्यु हु/इ है, इसमें कोड संशय नहीं है!
इस तरह अनेक प्रकारके वाक्योंसे उसने बारम्बार राजाके सामने अपना दुःख निवेदन किया और बारम्बार शोकसे संतप्त होकर वह अपने मरे हुए पुत्रको उठा-उठाकर हृदयसे लगाता रहा
